<html>
<head>
<link href="http://getbootstrap.com/dist/css/bootstrap.min.css" rel="stylesheet">
</head>
<body style="background-color:lightblue">
<h1><p class="text-center"><html>L'incredibile Hulk</p></h1>
<a href="film.html" <button type="button" class="btn btn-danger">Film</button></a>
<p class="text-center"><img src="http://www.donbosco-bo.it/documenti/locand/F05777.JPG"></p>
<br>
L'incredibile Hulk (The Incredible Hulk) è un film del 2008 diretto da Louis Leterrier e basato sul celebre personaggio di Hulk, eroe dei fumetti della Marvel Comics creato da Stan Lee e Jack Kirby. È il secondo film del Marvel Cinematic Universe. Il film è un reboot del media franchise, dopo lo scarso successo del precedente Hulk (2003).
Il protagonista è interpretato da Edward Norton, che ha anche contribuito alla stesura della sceneggiatura insieme a Zak Penn; il personaggio è basato principalmente sulla versione Ultimate dove Banner si sottopone all'esperimento di proposito, esattamente come nell'universo Ultimate e non viene investito dai raggi gamma nel tentativo di salvare Rick Jones come nell'universo Marvel tradizionale. Tuttavia il personaggio mantiene i tratti del "gigante buono" dell'universo classico che vuole solo essere lasciato in pace dagli uomini, e non il bestiale assassino della versione Ultimate.
Insieme a Norton nel cast sono Liv Tyler, William Hurt e Tim Roth; quest'ultimo interpreta Emil Blonsky alias Abominio, storico antagonista del fumetto originale di Hulk. Norton avrebbe dovuto interpretare Bruce Banner anche in The Avengers (2012) e in vari sequel, ma dopo alcune trattative fu sostituito da Mark Ruffalo. Il film è uscito negli Stati Uniti d'America il 13 giugno 2008, mentre nelle sale italiane il 18 giugno 2008.
<br>
<h1>Trama</h1>
Nel flashback dell'incidente di Bruce Banner si mostra lo scienziato che, assieme alla fidanzata Elizabeth Ross, studia per conto del governo americano l'utilizzo di un siero per creare un supersoldato. Sicuro e impaziente nella speranza di ottenere risultati più rapidi, prova la versione sperimentale del siero su se stesso. Trovata una connessione con i raggi gamma, lo scienziato ne utilizza una dose massiccia bombardando il proprio corpo. Il suo sistema nervoso e le sue cellule ne risultano pesantemente colpiti. L'effetto dell'esperimento comincia a manifestare in lui inquietanti effetti collaterali, alterando in questo modo l'equilibrio biologico della sua personalità. Essendosi trasformato straordinariamente in un gigante verde, senza rendersene conto ferisce sia l'amore della sua vita Betty che il padre di lei, il generale della United States Armed Forces Thaddeus "Thunderbolt" Ross di Arlington (una città della Virginia), per poi fuggire. Ora, Bruce è soggetto a una mutazione: ogni volta che prova impulsi di rabbia, forte ansia, dolore e eccessivo stress, il suo cervello reagisce all'adrenalina rilasciando un ormone che lo tramuta in un essere gigantesco, dalla pelle verde, con una forza incredibile, velocità, riflessi, con uno scarso quoziente intellettivo e da impulsi animaleschi.
Il golia verde si rivela come una conseguenza della personalità intrinseca di Bruce, che reprime coscientemente. Adesso lo scienziato è guidato dalle sue emozioni primarie (rabbia e aggressività), le quali sono in grado di incrementare enormemente la sua già elevata forza fisica e aumentare l'altezza fino a 3,5 metri. Questa creatura conserva in sé tutti i ricordi di Banner, essendo logicamente una sua emanazione, ma quando la metamorfosi si inverte, lo scienziato non è in grado di ricordare i fatti accaduti e le azioni compiute durante le trasformazioni. Quando lo stato di rabbia svanisce, la metamorfosi si inverte. Durante le febbrili ricerche, Bruce scopre come l'essere che porta dentro si risvegli grazie a un ormone che il suo cervello rilascia come reazione contro l'adrenalina, in momenti in cui è preda da forti emozioni quali la paura o la collera, e che la forza fisica della creatura aumenta o diminuisce a seconda dell'intensità di queste emozioni primordiali.
Lo scienziato è inseguito da Ross e i suoi militari, che vorrebbero trasformare il suo DNA in una potentissima arma. Bruce è in più tormentato dal desiderio di riabbracciare Betty, l'unica donna che abbia mai amato.
Bruce riesce a nascondersi per cinque anni, trovando rifugio in Sud America, in una delle più note favelas di Porto Verde in Brasile. Qui Bruce vive nell'ombra, in compagnia di un cane, lavorando quotidianamente in una fabbrica che imbottiglia bibite soda; nel frattempo tenta di contenere ogni minimo impulso di rabbia o di emozione che potrebbero farlo trasformare, e che superata una certa frequenza cardiaca scatena la trasformazione nel "gigante di giada", in più segue anche dei corsi di ju jitsu per perfezionare il proprio autocontrollo.
Sotto lo pseudonimo di Mr. Green si mette in contatto via internet con il misterioso scienziato Mr. Blue, con il quale inizia una collaborazione a distanza per tentare di trovare una "cura" e liberarsi della sua controparte mostruosa: pertanto Banner gli invia un campione del proprio sangue. Intanto il generale Ross, scoperto dove si nasconde Banner, invia in missione un gruppo di uomini guidati da un soldato d'élite, un capitano inglese di origini russe dei United States Marine Corps Emil Blonsky, per cercare di catturarlo.
Ma Banner, trasformatosi nel gigante, sconfigge facilmente i soldati grazie alla sua forza ed alla sua furia incontrollabile, per poi fuggire e nascondersi momentaneamente in Chiapas nel Mexico. Quindi si rimette in viaggio verso gli USA, in modo da tornare ad Arlington e alla "Culver University" per poter recuperare alcuni file importanti da inviare a Mr. Blue, necessari per la sua cura. Si reca così da un suo vecchio amico, Stanley, per lavorare con lui nella sua pizzeria, e soprattutto per avere un posto dove stare al sicuro; Qui incontra dopo cinque anni l'ex fidanzata Betty, che nel frattempo si è fidanzata con lo psichiatra Leonard Samson, e decide di nascondersi a casa della ragazza.
Il generale Ross convince Blonsky a farsi iniettare il siero del supersoldato, creato durante la seconda guerra mondiale per scopi militari, che lo renderebbe straordinariamente più forte. In seguito il generale ed i suoi uomini irrompono alla "Culver University", per tentare nuovamente di catturare Banner, che si trasforma nuovamente in Hulk (che significa persona grande, impacciata e mastodontica), chiamato così dal reporter universitario della "Culver University" Jack McGee. Potenziato enormemente dal siero iniettatogli, Blonsky si dimostra decisamente superiore a tutti gli altri soldati, avendo raggiunto una velocità ed una resistenza molto al di sopra dei limiti umani; pertanto il supersoldato ingaggia uno scontro diretto con Hulk, inizialmente tenendogli testa, ma la potenza del gigante verde resta comunque superiore: infatti Blonsky viene sconfitto dal mostro con un semplice calcio, venendo messo K.O. e riportando ferite quasi letali. In seguito Hulk abbatte un elicottero militare, salvando Betty dall'esplosione del velivolo stesso.
Tornato in sé, Banner si reca con Betty a New York per incontrare il misterioso Mr. Blue, vero nome Samuel Sterns, uno scienziato con manie di grandezza che, oltre a tentare di curare Bruce, ha replicato in grandi quantità il campione di sangue contaminato che Banner gli aveva inviato, credendo di poterlo utilizzare per curare malattie e altri scopi benefici per la razza umana. Intanto Blonsky, nonostante le ferite mortali provocategli dal calcio di Hulk, si riprende in ospedale molto più velocemente del previsto. In lui si può notare un evidente danno a una spalla, più piccola dell'altra, tuttavia è riuscito a sopravvivere grazie al siero del supersoldato. Ross prosegue a potenziare Blonsky che diventa sempre più forte, mentre la struttura ossea del suo corpo inizia a subire dei mutamenti.
Nel frattempo Banner, Betty e Sterns tentano un esperimento che dovrebbe eliminare il fattore mutante di Bruce, pur non sapendo se esso curerà definitivamente Banner oppure inibirà momentaneamente la trasformazione in Hulk: l'esperimento apparentemente sembra riuscire. Intanto il generale Ross riesce a rintracciare Bruce e Betty, inviando Blonsky a recuperarli: quest'ultimo, invidioso del potere straordinario di Hulk, trova Sterns e lo obbliga con la forza a iniettargli il sangue infetto di Banner: si scatena così una tremenda reazione fra il siero del supersoldato ed il sangue di Hulk, che trasforma Blonsky in un abominio, una mostruosa creatura che inizia a seminare panico e distruzione in città. Sterns, colpito dal mostro, cade a terra nel laboratorio, ferito alla testa e infettato dal sangue di Bruce.
Mentre Banner, Betty, il generale Ross ed altri soldati stanno volando via in elicottero, vengono a conoscenza del caos generato dal feroce Abominio (Blonsky soprannominatosi con questo nome) per le strade di New York. Bruce, convinto che la potenza dei militari non sia assolutamente sufficiente a fermare il mostro, crede che solo Hulk possa riuscirci: perciò decide di lanciarsi dall'elicottero, sperando che il conseguente aumento delle frequenze cardiache dovuto alla caduta libera risvegli il mostro dentro di sé. In effetti Hulk riappare, ed ingaggia un violentissimo scontro con Abominio. Nonostante il gigante verde sembri inizialmente inferiore al nemico, alla fine riesce a sconfiggerlo strangolandolo con un'enorme catena d'acciaio. Un attimo prima che stordisca Abominio Hulk viene fermato da Betty, l'unica capace di quietare la sua furia, e decide di fuggire consegnando un inerme Abominio nelle mani dell'esercito di Ross.
Il suo tentativo di liberarsi di Hulk è fallito, perciò a questo punto è costretto nuovamente a fuggire facendo perdere le sue tracce.
Diverse settimane dopo la sua fuga, Bruce, nascosto a Bella Coola, Columbia Britannica in Canada, sta praticando la meditazione, cercando di gestire il controllo delle proprie emozioni: ad un certo punto Bruce apre gli occhi, le cui pupille sono divenute verdi nonostante sia ancora in forma umana, facendo presagire che sia divenuto capace di controllare la trasformazione a suo piacimento.
Il generale Ross frustrato per i risultati dell'ultima operazione, si siede a bere in un bar e viene avvicinato da Tony Stark, il quale lo infastidisce e lo mette al corrente che lui ed altri stanno mettendo su una squadra.
<br>
<h1>Produzione</h1>
Dopo l'uscita di Hulk diretto da Ang Lee, gli Universal Studios misero in cantiere un sequel con James Schamus incaricato di scriverlo; lo sceneggiatore voleva come villains il Capo e Abominio.La Marvel spinse per avere Abominio, sia in quanto nemico più famoso, sia perché avrebbe potuto rappresentare una reale minaccia per Hulk, a differenza del generale Ross. Nel 2006 i Marvel Studios co-finanziarono una nuova pellicola nonostante i diritti fossero ancora in mano agli Universal Studios e la produzione in mano a Gale Anne Hurd.
<br>
<h1>Regia e sceneggiatura</h1>
Louis Leterrier, grande fan della serie televisiva dedicata a Hulk fin da bambino, aveva espresso interesse nel dirigere l'adattamento cinematografico di Iron Man, ma venne scartato in favore di Jon Favreau. Leterrier fu quindi assunto alla regia del nuovo film su Hulk e la Marvel gli impose di creare un adattamento del tutto diverso da quello di Ang Lee. Leterrier si è ispirato per il film alla prima apparizione di Hulk grigio, spiegando che il suo adattamento si dedicherà nel mostrare la lotta interiore fra Bruce Banner e il golia verde.
Zak Penn, che aveva già scritto una bozza del primo film nel 1996, è stata assunto per scrivere la sceneggiatura. Penn ha spiegato che, nonostante il nuovo film sia un reboot, comunque presenta continuità con il primo episodio,[12] e inoltre ha affermato di aver inserito in questo nuovo adattamento delle scene riprese dalla sua sceneggiatura scartata per il film di Lee, come la trasformazione di Banner mentre precipita dall'elicottero e quando il protagonista si rende conto di non poter avere rapporti sessuali con Betty. Penn ha scritto tre bozze della sceneggiatura nel corso del 2007, venendo anche aiutato da Edward Norton che a sua volta fu artefice di un'ulteriore bozza. Le sceneggiature di entrambi presentavano una somiglianza, ovvero la fuga di Banner in America Meridionale.
Norton, uno degli sceneggiatori nonché interprete di Bruce Banner, è stato uno dei maggiori sostenitori al reboot, spiegando di voler creare una storia che il pubblico conosca, quindi qualcosa ispirato pienamente al fumetto. Per avvicinare il pubblico alla pellicola si è deciso di prendere ispirazione più dalla serie Ultimate Hulk che racconta la stessa storia del fumetto classico ma in maniera diversa e ambientata ai giorni nostri. Norton ha eliminato volontariamente il personaggio di Rick Jones e ha cercato di accentuare la presenza dello S.H.I.E.L.D., presente anche in altri film Marvel.
Edward Norton è stato accreditato nel film anche come sceneggiatore, ma stranamente è apparso con il nome di "Edward Harrison" (Harrison è infatti il suo secondo nome): il suo nome è stato successivamente rimosso dalla Writers Guild of America.
<br>
<h1>Cast</h1>
Edward Norton è Bruce Banner/Hulk: uno scienziato che, dopo essersi bombardato con dei raggi gamma, ogni volta che si arrabbia si tramuta in un essere mostruoso con catastrofici effetti personali e non sulla sua vita.
Liv Tyler è Betty Ross: scienziata, ex-fidanzata (ancora innamorata) di Bruce e figlia del generale Thaddeus "Thunderbolt" Ross.
Tim Roth è Emil Blonsky/Abominio: un soldato di origine russe, alleato di Ross. Sul finale tramuterà in un essere mostruoso denominato Abominio.
William Hurt è generale Thaddeus "Thunderbolt" Ross: generale, padre di Betty Ross. È schierato contro Bruce.
Ty Burrell è il dottor Leonard Samson: psicologo, attuale fidanzato di Betty Ross. È dalla parte dei due ex
Tim Blake Nelson è il dottor Samuel Sterns: uno scienziato che tenta di aiutare Bruce. Sul finale viene contaminato con il sangue infetto dello stesso Banner.
Christina Cabot è il maggiore Kathleen "Kat" Sparr: subalterna del generale Ross.
Peter Mensah è il generale Joe Greller: superiore di Ross.
<br>
<h1>Differenze dal fumetto</h1
Il personaggio di Rick Jones non appare né viene citato come nel film precedente di Ang Lee Hulk.
Nel film il personaggio Emil Blonsky ottiene i suoi poteri attraverso Samuel Stern, nel fumetto li ottiene volontariamente da alte dosi di raggi gamma in Nuovo Messico, nel fumetto non viene neanche citato Stern.
</body>
</html>
