<html>
<head>
<link href="http://getbootstrap.com/dist/css/bootstrap.min.css" rel="stylesheet">
</head>
<body style="background-color:lightblue">
<h1><p class="text-center">Guardiani della Galassia</p></h1>
<a href="film.html" <button type="button" class="btn btn-danger">Film</button></a>
<p class="text-center"><img src="https://lh6.googleusercontent.com/-BHGTbS_eU08/U91diH-UcII/AAAAAAAADV0/LVT-ysCDljc/s400/Guardianes_de_la_galaxia.jpg"></p>
<br>
Guardiani della Galassia (Guardians of the Galaxy) è un film del 2014 diretto da James Gunn.
Prodotto dai Marvel Studios e distribuito da Walt Disney Studios Motion Pictures è il decimo film del Marvel Cinematic Universe e quarta pellicola della cosiddetta Fase Due. Basato sugli omonimi personaggi della Marvel Comics, il film è stato scritto da Gunn e Nicole Perlman e vede tra i suoi protagonisti Chris Pratt, Zoe Saldana, Dave Bautista, Vin Diesel, Bradley Cooper, Lee Pace, Michael Rooker, Karen Gillan, Djimon Hounsou, John C. Reilly, Glenn Close e Benicio del Toro.
Annunciato al Comic-Con 2012 di San Diego, il film è stato distribuito il 1º agosto 2014 negli Stati Uniti e il 22 ottobre in Italia, anche in 3D e IMAX 3D. Nel 2015 il film ottiene due candidature ai Premi Oscar per i migliori effetti speciali e per il miglior trucco.
<br>
<h1>Trama</h1>
Nel 1988, subito dopo la morte della madre, il piccolo Peter Quill viene rapito da un gruppo di pirati spaziali chiamati "Ravagers", guidati da Yondu Udonta. Ventisei anni dopo, sul disabitato pianeta Morag, Quill ruba una misteriosa sfera, l'Orb. Quill viene ostacolato da Korath, un alleato del malvagio estremista Kree, noto come Ronan l'Accusatore. Quill riesce a seminare Korath e a fuggire da Morag con la sfera, ma Yondu, venuto a sapere del furto ed interessato all'Orb, mette una taglia sulla sua testa, mentre Ronan manda la letale assassina Gamora a recuperare la sfera.
Quill si reca su Xandar, capitale dell'impero Nova, dove cerca di vendere la sfera al Broker, ma egli, venuto a sapere dell'interesse di Ronan per l'artefatto, decide di sospendere le trattative. In seguito Gamora tende un'imboscata a Quill e gli ruba l'Orb, quindi Quill si lancia all'inseguimento. Durante la lotta che ne segue, intervengono due cacciatori di taglie: un procione geneticamente modificato, Rocket Raccoon, e Groot, un alieno simile a un albero umanoide. Gamora sconfigge i due ma Quill la mette a terra. I Nova Corps intervengono ed arrestano i quattro, che vengono condotti a Kyln, un carcere spaziale di massima sicurezza. In prigione Gamora viene attaccata da Drax il Distruttore, un carcerato in cerca di vendetta su Ronan, responsabile della morte della sua famiglia. Quill riesce a convincere Drax a risparmiare la vita di Gamora, la quale rivela di aver tradito Ronan, che vuole distruggere Xandar e con esso milioni di innocenti. Dopo aver saputo che Gamora conosce qualcuno interessato alla sfera Quill, Rocket Raccoon, Groot e Gamora stessa si alleano per fuggire dalle Kyln.
Altrove Ronan si incontra con il padre adottivo di Gamora e di Nebula, il temibile Thanos, per discutere del tradimento di Gamora. Accompagnati da Drax, Quill e il resto del gruppo riescono a fuggire dalle Kyln a bordo della Milano, l'astronave di Quill, e si recano a Knowhere, una remota stazione spaziale costruita nella testa di un Celestiale morto. Il gruppo si incontra con il contatto di Gamora, un collezionista chiamato Taneleer Tivan. Tivan apre la sfera, rivelando al suo interno una Gemma dell'Infinito, un artefatto di incommensurabile potere che solo in pochi riescono a tenere in mano senza morire. All'improvviso Carina, la tormentata assistente del Collezionista, afferra la sfera, scatenando una potente esplosione che distrugge l'edificio.Nel frattempo Drax, ubriaco, invia un messaggio a Ronan. Ronan arriva su Knowhere e sconfigge Drax, mentre il resto del gruppo cerca di sfuggire ai soldati di Ronan, guidati dalla viscida e crudele sorella di Gamora, Nebula. Nebula distrugge la navetta di Gamora, lasciandola morente nello spazio, e Ronan fugge con la sfera. Quill si mette in contatto con Yondu e poi si dirige verso Gamora per cercare di salvarla. Yondu arriva in tempo e salva i due. Rocket Raccoon, Drax e Groot minacciano di attaccare la nave di Yondu per salvare Gamora e Quill, ma quest'ultimo riesce a convincere Yondu ad aiutarlo per recuperare l'Orb. In seguito Quill manda un messaggio a Nova Prime ed a Rhomann Dey, informandoli dell'imminente attacco dell'Accusatore. Sulla Dark Aster, la sua nave ammiraglia, Ronan decide di tenere per sé la sfera, unendola al suo martello da guerra, e si mette in contatto con Thanos, minacciando di ucciderlo subito dopo aver distrutto Xandar. Nebula, piena di rancore nei confronti del padre adottivo, si schiera dalla parte di Ronan.
In orbita sopra Xandar giunge la Dark Aster, che viene attaccata dai Ravagers, dai Nova Corps e dal gruppo di Quill, che riesce a penetrare le difese della nave. Ronan usa il potere della Gemma per distruggere la flotta dei Nova Corps. Drax uccide Korath, mentre Gamora sconfigge Nebula, che precipita dalla nave ma riesce a fuggire su un'astronave dei Ravagers. Il gruppo si ritrova in balia del potere di Ronan ma Rocket fa schiantare la Milano contro la Dark Aster, che precipita su Xandar. Mentre la nave precipita Groot si sacrifica per i suoi amici, creando uno scudo intorno a loro. Ronan emerge dalle macerie della nave, pronto a distruggere Xandar; Quill riesce tuttavia a distrarlo con una canzone, permettendo a Rocket e Drax di distruggere il suo martello. Quill riesce a sottrarre la Gemma all'Accusatore e, con l'aiuto di Gamora, Drax e Rocket, riesce a contenerne il potere ed ad usarla per disintegrare Ronan.
In seguito Yondu chiede a Quill di consegnargli la sfera, ma l'umano lo inganna, dandogli una sfera con una bambola all'interno e consegnando la vera sfera ai Nova Corps, in modo da poterla mettere al sicuro. Mentre i Ravagers se ne vanno Yondu osserva di aver fatto bene, ventisei anni prima, a non consegnare Quill a suo padre, come invece avrebbe dovuto fare. Su Xandar i Nova Corps cancellano tutti i precedenti crimini del gruppo di Quill, ora noti come Guardiani della Galassia. Quill scopre di essere solo per metà umano, dal momento che suo padre è parte di una razza antica e sconosciuta. In seguito Peter decide di scartare l'ultimo regalo di sua madre: una cassetta contenente le sue canzoni preferite. I Guardiani partono a bordo della Milano, ricostruita dagli Xandariani, insieme a un vasetto contenente un piccolo Groot, rinato da un rametto.
Nella scena dopo i titoli di coda il Collezionista si trova in mezzo alla sua base, completamente distrutta, insieme a due dei suoi pezzi da collezione: un cane cosmonauta e un papero parlante.
<br>
<h1>Produzione</h1>
<h3>Sviluppo</h3>
Il presidente dei Marvel Studios Kevin Feige menzionò per la prima volta Guardiani della Galassia durante un'intervista al Comic-Con 2010 di San Diego, affermando che sarebbe stato divertente trasporre le loro avventure sul grande schermo. Intorno a giugno 2012 cominciò a circolare la voce che il film avesse ricevuto il via libera, e che il supervillain Thanos sarebbe apparso nel film in vista di un suo maggiore coinvolgimento in un sequel di Avengers. Variety ha aggiunto che la sceneggiatura del film era pronta, scritta da Nicole Perlman.
Durante il Comic-Con 2012 Feige annunciò ufficialmente che il film era in sviluppo con una release programmata al 1º agosto 2014. Rivelò la formazione dei Guardiani, ovvero Star-Lord, Drax il Distruttore, Gamora, Rocket e Groot. Nel settembre 2012 James Gunn, regista di Super - Attento crimine!!!, entrò in trattative per dirigere il film; Joss Whedon, regista di The Avengers e supervisore dell'universo cinematografico Marvel, si dichiarò molto felice della scelta, affermando che il film era in ottime mani.
<h3>Pre-produzione</h3>
Nel settembre 2012 Gunn confermò in un post sulla sua pagina Facebook che aveva firmato per dirigere il film e scrivere una nuova sceneggiatura. Per fine novembre attori come Joel Edgerton, Jack Huston, Jim Sturgess e Eddie Redmayne fecero dei provini per interpretare Peter Quill, ma nel febbraio 2013 venne ingaggiato Chris Pratt.
A gennaio 2013 vennero fissate le riprese agli Shepperton Studios a Londra, in Inghilterra, e i Marvel Studios annunciarono che il film uscirà anche in 3D. Victoria Alonso, produttrice esecutiva del film, confermò giugno 2013 come data d'inizio delle riprese. Disse inoltre che Rocket e Groot sarebbe stati creati tramite computer grafica. In un'intervista su SFX nel marzo 2013 Feige parlò del legame tra il film e le altre pellicole del Marvel Cinematic Universe, affermando che il film sarebbe stato in gran parte slegato rispetto agli altri film a causa dell'ambientazione spaziale, confermando che i Vendicatori non avranno alcun ruolo nel film.[24] A metà marzo il wrestler Dave Bautista firmò per interpretare Drax il Distruttore; ad aprile Zoe Saldana si unì al cast nei panni di Gamora, e qualche settimana dopo Michael Rooker entrò nel cast come Yondu. Sempre ad aprile Lee Pace entrò in trattative per interpretare il villain del film Ronan. John C. Reilly firmò per interpretare Rhomann Dey, descritto come un agente che mantiene in riga i Guardiani e fa capo allo S.H.I.E.L.D. comunicandogli le loro attività. Poco tempo dopo entrarono nel cast Glenn Close come leader dei Nova Corps e Karen Gillan come Nebula, una delle antagoniste del film. A giugno Benicio del Toro firmò un contratto multi-film con la Marvel per interpretare il Collezionista.
<h3>Riprese</h3>
Le riprese cominciarono il 6 luglio 2013 a Londra. A fine mese James Gunn e il cast del film volarono a San Diego per partecipare al Comic-Con, dove furono rivelati i ruoli dei vari attori: Lee Pace sarebbe stato Ronan l'Accusatore, Gillan Nebula e Djimon Hounsou entrò nel cast come Korath. Al Comic-Con Feige spiegò inoltre che Thanos avrebbe fatto parte del film ma agendo nell'ombra, dietro le quinte. L'11 agosto cominciarono le riprese al Millenium Bridge di Londra. Nello stesso mese la Marvel annunciò che Bradley Cooper avrebbe dato la voce a Rocket, mentre a settembre Vin Diesel affermò che avrebbe doppiato Groot. Il 12 ottobre 2013 Gunn scrisse su Twitter che le riprese si erano concluse.
<h3>Post-produzione</h3>
A novembre 2013 Gunn affermò che aveva cercato di usare il più possibile effetti meccanici sul set per andare incontro alla computer grafica e al motion capture. Dopo la release di Thor: The Dark World, Feige affermò che le Gemme dell'Infinito avrebbero avuto un ruolo centrale nel film e che sarebbero servite come collegamento con la Fase Tre del MCU.
Nel marzo 2014 si sono tenute delle riprese aggiuntive con il cast ai Walt Disney Studios di Burbank, in California. Nell'aprile 2014 Gunn ha descritto Thanos come la mente principale dietro gli eventi del film e ha confermato la sua realizzazione in performance capture; Feige ha aggiunto che è già stato trovato l'attore che interpreterà il cattivo. A maggio 2014 Gunn ha affermato che nel film sono presenti moltissimi personaggi minori dell'universo Marvel, aggiungendo che probabilmente è la pellicola dei Marvel Studios con più personaggi in assoluto.
Il 30 maggio 2014 è stato annunciato che Josh Brolin ha dato voce a Thanos. Viene poi confermato da Kevin Feige che Brolin ha anche interpretato Thanos sul set attraverso il motion capture. A giugno 2014 Feige ha commentato che Thanos e i suoi seguaci sono "la parte più grande del tessuto connettivo che alla fine condurrà ai film degli Avengers in futuro".
Il 7 luglio 2014 James Gunn ha annunciato su Facebook di aver completato il lavoro sul film.
<br>
<h1>Personaggi</h1>
Chris Pratt è Peter Jason Quill / Star-Lord:
Il leader metà umano e metà alieno dei Guardiani, rapito dal Missouri da bambino nel 1988 e cresciuto da un gruppo di pirati spaziali noti come Ravagers. Pratt ha paragonato il personaggio a Ian Solo e a Marty McFly. Prima di iniziare le riprese Pratt si è sottoposto a una dura dieta e a un allenamento che lo hanno portato a perdere 27 kg in sei mesi. Wyatt Oleff interpreta Quill da bambino. C'è un particolare legame affettivo tra lui e Gamora.
<br>
<br>
Zoe Saldana è Gamora:
Un'orfana aliena che cerca la redenzione dai suoi passati crimini; è stata allevata da Thanos per essere una letale assassina. Saldana ha descritto Gamora come una "guerriera, un'assassina, è letale. Ha un alto senso della giustizia".
<br>
Dave Bautista è Drax il Distruttore:
Un guerriero la cui famiglia è stata uccisa brutalmente da Ronan. Si unisce al gruppo in cerca di vendetta. Ha difficoltà ad interpretare le parole in modo diverso da quello letterale. Erano necessarie all'incirca quattro ore per applicare il trucco all'attore; al contrario dei fumetti Drax non ha tatuaggi ma delle cicatrici su tutto il corpo. Inoltre, il colore della sua pelle è stato cambiato dal verde acceso dei fumetti a un grigio fangoso per evitare somiglianze con Hulk.
<br>
<br>
Bradley Cooper è Rocket Raccoon:
Un procione geneticamente modificato, esperto nell'uso delle armi e in tattiche di guerra. Gunn ha studiato a lungo dei veri procioni per riuscire a cogliere l'essenza del personaggio e per fare in modo che non risultasse un cartone animato. Sean Gunn ha interpretato il personaggio sul set; alcune espressioni facciali di Cooper sono state registrate per aiutare gli animatori, anche se gran parte del personaggio è basato sulla recitazione di Sean Gunn. James Gunn ha rivelato che è stata fatta un'audizione anche a Danny DeVito: "In tutta onestà, quella di Danny DeVito è una delle voci che abbiamo provinato. Ma Danny DeVito è un uomo più vecchio oggi, e Rocket non è vecchio. È più giovane. E la voce di Danny DeVito non poteva proprio funzionare".
<br>
<br>
<br>
Vin Diesel è Groot:
Un albero umanoide complice di Rocket Raccoon. Diesel ha dato voce a Groot a diverse versioni internazionali del film.
<br>
Lee Pace è Ronan l'accusatore:
Un estremista Kree che stringe un accordo con Thanos per eliminare il pianeta di Xandar. È alla ricerca dei Guardiani, che hanno interferito con i suoi piani malvagi.
<br>
Michael Rooker è Yondu: leader dei Ravagers e, malgrado i loro rapporti burrascosi, figura paterna per Star-Lord.
<br>
Karen Gillan è Nebula: la figlia adottiva di Thanos, cresciuta insieme a Gamora; è un luogotenente di Ronan e fedele a Thanos.
<br>
Djimon Hounsou è Korath: alleato di Ronan e cacciatore di taglie, verrà prima battuto da Star-lord e infine ucciso da Drax.
<br>
John C. Reilly è Rhomann Dey: membro dei Nova Corps, la forza militare di Xandar.
<br>
Glenn Close è Nova Prime Irani Rael: leader dei Nova Corps, la cui missione è proteggere Xandar. Close ha affermato di aver accettato il ruolo perché voleva provare qualcosa di nuovo, oltre che per "affermare di poter essere sempre pronta per qualunque cosa". Close ha firmato un contratto multi-film con la Marvel.
<br>
Benicio del Toro è Taneleer Tivan / Il Collezionista: un avido e ossessivo collezionista di artefatti e fauna spaziale; la sua base è la stazione spaziale Ovunque, costruita all'interno della testa di un Celestiale.
<br>
Inoltre Josh Brolin interpreta, attraverso il motion capture, il villain Thanos; Ophelia Lovibond interpreta Carina Walters, assistente del Collezionista; Peter Serafinowicz interpreta Denarian Saal e Alexis Denisof riprende il ruolo dell'Altro, portavoce di Thanos. Il film include inoltre molti cameo tra cui Stan Lee nei panni di un uomo xandariano, Lloyd Kaufman in quelli di un carcerato; Nathan Fillion dà voce a un detenuto; Rob Zombie dà voce a un Ravager; James Gunn interpreta uno Saakaran e Seth Green dà voce, nella scena post-crediti, a Howard il Papero.
</body>
</html>
