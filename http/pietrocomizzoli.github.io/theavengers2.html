<html>
<head>
<link href="http://getbootstrap.com/dist/css/bootstrap.min.css" rel="stylesheet">
</head>
<body style="background-color:lightblue">
<h1><p class="text-center">Avengers: Age of Ultron</p></h1>
<a href="film.html" <button type="button" class="btn btn-danger">Film</button></a>
<p class="text-center"><img src="http://2.bp.blogspot.com/-QghKNG0v9E4/VdpJ7hhB5AI/AAAAAAAAAdc/XdC8RC-z22s/s400/av.jpg"></p>
<br>
Avengers: Age of Ultron è un film del 2015 scritto e diretto da Joss Whedon.
Basato sul team di supereroi Marvel Comics dei Vendicatori, è prodotto dai Marvel Studios e distribuito dalla Walt Disney Studios Motion Pictures. È l'undicesimo film del Marvel Cinematic Universe ed è il sequel di The Avengers del 2012. Il film è interpretato da Robert Downey Jr., Chris Hemsworth, Mark Ruffalo, Chris Evans, Scarlett Johansson, Jeremy Renner, Don Cheadle, Aaron Taylor-Johnson, Elizabeth Olsen, Paul Bettany, Cobie Smulders, Anthony Mackie, Hayley Atwell, Idris Elba, Stellan Skarsgård, James Spader e Samuel L. Jackson.
Il film è stato annunciato nel maggio 2012, subito dopo l'uscita di The Avengers. Nell'agosto dello stesso anno Joss Whedon, regista del primo film, ha firmato per tornare in cabina di regia e poco dopo è stata fissata la data di uscita. Le riprese di seconda unità sono cominciate nel febbraio del 2014 in Sudafrica, mentre le riprese principali si sono tenute da marzo ad agosto del 2014. Il film è stato principalmente girato agli Shepperton Studios nel Surrey, in Inghilterra; alcune sequenze sono state girate anche in Valle d'Aosta, Corea del Sud, Bangladesh, New York e in varie località del Regno Unito. La première del film si è tenuta il 13 aprile 2015 a Los Angeles.
Il film è stato distribuito il 22 aprile 2015 in Italia e il 1º maggio negli Stati Uniti, anche in 3D e in IMAX 3D; ha ricevuto recensioni positive dalla critica e ha incassato più di $1,4 miliardi di dollari al box-office, diventando il quarto maggior incasso del 2015 e il settimo maggior incasso di sempre.
<br>
<h1>Trama</h1>
A Sokovia, un paese dell'Europa orientale, gli Avengers (Tony Stark, Steve Rogers, Thor, Bruce Banner, Natasha Romanoff e Clint Barton) attaccano una base dell'HYDRA comandata dal barone Wolfgang von Strucker, il quale sta effettuando degli esperimenti sugli esseri umani utilizzando lo scettro di Loki. Il gruppo si scontra con due gemelli potenziati dagli esperimenti di Strucker: Pietro, in grado di correre a velocità superumane, e Wanda Maximoff, che può manipolare le menti e creare campi di energia. Dopo un duro scontro, gli Avengers riescono a catturare Strucker e a recuperare lo scettro di Loki.
Tornati alla Avengers Tower, Stark e Banner scoprono che all'interno della gemma dello scettro c'è un'intelligenza artificiale e in segreto la usano per completare il programma di difesa globale "Ultron". Durante la festa organizzata per festeggiare la vittoria, tuttavia, Ultron si attiva, distrugge J.A.R.V.I.S., l'intelligenza artificiale di Stark, e attacca la squadra. Ultron fugge poi con lo scettro di Loki e si rifugia nella base di Strucker a Sokovia, dove potenzia il suo corpo e costruisce un'armata di droni. Successivamente il robot recluta i gemelli Maximoff, che ritengono Stark colpevole della morte dei loro genitori e insieme si recano dal trafficante d'armi Ulysses Klaue, l'unico in grado di procurar loro del vibranio. Gli Avengers riescono tuttavia a intercettarli e li affrontano, ma Wanda li sottomette, manipolando le loro menti e facendo avere loro delle visioni tormentanti. Hulk, in preda alla follia causata dalle visioni, comincia a distruggere la città e Stark è costretto a usare l'armatura Hulkbuster per fermarlo.
Con Ultron presente in tutti i sistemi informatici del mondo e ancora scossi dalle visioni causate da Wanda, gli Avengers si rifugiano alla fattoria di Barton, dove incontrano sua moglie Laura e i suoi figli. Thor tuttavia decide di andarsene e di consultarsi con il dr. Erik Selvig sul significato della visione apocalittica indottagli da Wanda e dopo essersi immerso in acque mistiche egli scopre che nello scettro di Loki, nell'Orb, nell'Aether e nel Tesseract sono racchiuse delle Gemme dell'Infinito, mentre Romanoff e Banner, in intimità, pianificano di fuggire insieme alla fine della missione. L'arrivo di Nick Fury incoraggia la squadra a pensare a un piano per fermare Ultron, il quale, intanto, si è recato a Seul dalla dottoressa Helen Cho, alleata degli Avengers, e l'ha costretta a usare il tessuto sintetico da lei ideato, insieme alla gemma dello scettro, per creare il corpo perfetto. Quando Ultron comincia a trasferire la sua coscienza nel nuovo corpo, Wanda riesce a leggere nella sua mente, scoprendo così i suoi piani per l'eliminazione della razza umana, e insieme al fratello si rivolta contro il robot. Rogers, Romanoff e Barton arrivano a Seul per cercare Ultron: i tre riescono a recuperare il corpo sintetico, ma Ultron cattura Romanoff e fugge.
Nel frattempo, alla Avengers Tower, Stark e Banner decidono di provare a trasferire J.A.R.V.I.S. - che si era nascosto su Internet per sfuggire a Ultron - nel corpo sintetico. Thor ritorna e con un fulmine attiva il corpo, spiegando che la creazione di questo androide è parte della sua visione e che la gemma dello scettro è la Gemma della Mente, una delle sei Gemme dell'Infinito, i più potenti artefatti dell'Universo. Insieme alla neo-creata Visione e ai Maximoff, unitisi alla squadra, gli Avengers si recano a Sokovia, dove Ultron ha usato il vibranio per costruire una macchina in grado di sollevare la città nel cielo e farla schiantare al suolo, generando così un impatto talmente potente da causare l'estinzione totale della vita. Mentre la città comincia a sollevarsi, Banner salva Romanoff, che risveglia Hulk per la battaglia. Gli Avengers combattono l'esercito di Ultron e allo stesso tempo cercano di impedire al robot di mettere in pratica l'ultima parte del suo piano. Gli Avengers cercano di evacuare quanti più civili possibili e in loro aiuto arrivano Nick Fury e Maria Hill, a bordo di un helicarrier, e James Rhodes. Pietro tuttavia muore per salvare Barton e un bambino da un attacco di Ultron e Wanda, disperata, abbandona la sua postazione per distruggere l'androide, permettendo così a uno dei droni di attivare la macchina. La città comincia a precipitare, ma Stark e Thor riescono a sovraccaricare la macchina e a far esplodere la città in volo. Hulk temendo di mettere in pericolo Romanoff se dovessero fuggire insieme, si allontana a bordo di un quinjet, mentre la Visione affronta un Ultron ormai sconfitto e danneggiato e lo distrugge definitivamente.
Tempo dopo gli Avengers fondano una nuova base a nord di New York, gestita da Fury, Hill, Cho e Selvig. Thor, ritenendo che la Gemma della Mente sia al sicuro con la Visione, torna ad Asgard per scoprire di più sulle misteriose forze che hanno manipolato gli eventi recenti. Stark e Barton si ritirano dalla squadra, mentre Rogers e Romanoff si preparano ad addestrare una nuova squadra di Avengers, composta da Rhodes, Maximoff, Visione e Sam Wilson.
Nella scena a metà dei titoli di coda l'alieno Thanos, non soddisfatto del fallimento delle sue pedine, indossa un guanto e afferma che recupererà le Gemme dell'Infinito di persona.
<br>
<h1>Produzione</h1>
<h3>Pre-produzione</h3>
Nell'ottobre 2011 Kevin Feige, presidente dei Marvel Studios, durante il New York Comic Con, ha affermato che "Iron Man 3 sarà il primo film di quella che noi chiamiamo Fase Due di questa saga che culminerà in Avengers 2". Alla première di The Avengers, Feige ha aggiunto che Joss Whedon aveva nel contratto un'opzione per tornare a dirigere il sequel, ma non era ancora sicuro di volerlo fare. Nel maggio del 2012, dopo il successo di The Avengers, il CEO della Disney Robert Iger ha confermato lo sviluppo di un sequel del film. La maggior parte del cast aveva firmato contratti multi-film, ma il contratto di Robert Downey Jr. sarebbe scaduto con Iron Man 3. Nell'agosto 2012, dopo un periodo di indecisione, Joss Whedon firmò per scrivere e dirigere il film e per sviluppare la serie tv Agents of S.H.I.E.L.D..[38] Nell'aprile 2013 venne fissato l'inizio delle riprese per i primi mesi del 2014 agli Shepperton Studios in Inghilterra. Alla première di Iron Man 3 Whedon affermò di aver terminato una prima bozza della sceneggiatura e di aver cominciato a lavorare allo storyboard e a incontrare gli attori. Ha aggiunto di aver scritto la storia pensando a Downey Jr. per la parte e che tra i nuovi personaggi ci sarebbero stati una coppia di fratello e sorella (riferendosi a Quicksilver e Scarlet).
Durante un'apparizione a sorpresa al Comic-Con 2013 di San Diego Whedon ha annunciato il titolo del film: Avengers: Age of Ultron. Nonostante lo stesso titolo, il film non si baserà sul crossover fumettistico del 2013 Age of Ultron. Al riguardo Feige ha spiegato: "Avevamo pensato a vari titoli, ma poi un giorno è uscito questo nuovo fumetto con un titolo grandioso, Age of Ultron. Avevamo pensato ad altri titoli che finissero con 'of Ultron' ma quello rimaneva il migliore. Così abbiamo preso in prestito il titolo, ma la storia sarà completamente diversa".
Whedon ha aggiunto: «Noi faremo la nostra versione di Ultron. Sarà un Ultron più legato all'universo cinematografico che ai fumetti. E non scordiamoci che nella storia originale c'è Hank Pym, personaggio che non ci sarà nel nostro film. In pratica prenderemo le cose che ci piacciono dai fumetti ma le adatteremo a modo nostro.»
Nel gennaio 2014 l'associazione del Forte di Bard, in Valle d'Aosta, ha annunciato che parte del film sarebbe stata girata al Forte e in altri luoghi della regione. Il mese seguente la Gauteng Film Commission ha annunciato che alcune sequenze sarebbero state girate a Johannesburg a febbraio. Poco dopo la Marvel ha annunciato che anche la Corea del Sud sarebbe stata una delle location del film.
<h3>Casting</h3>
A maggio 2013 Robert Downey Jr. entrò in trattative per estendere il suo contratto con la Marvel,[49] e firmò infine a giugno per partecipare ad Avengers 2 e Avengers 3.[50]
Nell'agosto 2013 fu annunciato che il villano Ultron sarebbe stato interpretato da James Spader.[18] A novembre sono entrati nel cast Elizabeth Olsen e Aaron Taylor-Johnson nei panni dei fratelli Wanda e Pietro Maximoff, ovvero i supereroi Scarlet e Quicksilver.[51] A fine anno è stato ufficialmente confermato il ritorno di Mark Ruffalo,[52] Chris Evans,[53] Samuel L. Jackson,[54] Chris Hemsworth,[55] Jeremy Renner,[56] Scarlett Johansson,[57] Cobie Smulders[58] e Don Cheadle.[59] A inizio 2014 Thomas Kretschmann è stato scritturato nella parte del barone Wolfgang von Strucker e Paul Bettany, doppiatore di J.A.R.V.I.S. nei precedenti film del MCU, è entrato nel cast come Visione. Nell'agosto 2014 Stellan Skarsgård ha rivelato che sarebbe tornato nei panni di Erik Selvig. Il 2 novembre 2014 l'attore Idris Elba ha confermato di essere nel film nel ruolo di Heimdall insieme a Tom Hiddleston in quello di Loki. Nel febbraio 2015 viene confermato Andy Serkis nel ruolo di Ulysses Klaw, oltre al ritorno di Anthony Mackie nei panni di Falcon.
<h3>Riprese</h3>
Le riprese di seconda unità sono cominciate il 22 febbraio 2014 a Johannesburg, in Sud Africa, dove sono state girate sequenze d'azione con protagonista Hulk.[63] A metà marzo sono partite le riprese principali agli Shepperton Studios, dove la troupe ha girato per quattro mesi. Il 22 marzo la produzione si è spostata al Forte di Bard, ad Aosta, Verrès e Pont Saint Martin dove sono state girate sequenze d'azione con protagonisti Jeremy Renner (Occhio di Falco), Scarlett Johansson (Vedova Nera), Aaron Taylor-Johnson (Quicksilver) e Elizabeth Olsen (Scarlet). Le riprese in Corea del Sud sono cominciate il 30 marzo e sono proseguite fino al 14 aprile. L'8 aprile sono cominciate le riprese a Hawley Woods, nell'Hampshire.[64] A metà aprile sono state girate delle scene con Hayley Atwell (Peggy Carter), ambientate durante un flashback negli anni '40.[65] Ulteriori scene sono state girate a Chittagong, in Bangladesh,[66][67] al Royal Holloway di Londra e nello stato di New York.[68]
Il 7 agosto Whedon ha annunciato su Twitter di aver terminato le riprese del film.[69]
Il direttore della fotografia Ben Davis, che aveva già lavorato con la Marvel per Guardiani della Galassia, ha girato il film con un'unità principale di tra macchine da presa Arri Alexa. Davis ha detto: "Nonostante la Alexa sia la camera prediletta dalla Marvel, non siamo stati forzati a sceglierla sin dall'inizio. Quel che non era negoziabile era che dovevamo girare in digitale: è il modo in cui la Marvel gira tutti i suoi film". Davis ha usato anche le camere Pocket Cinema della Blackmagic Design per andare incontro alle necessità della seconda unità, spiegando che "La seconda unità di solito ha bisogno di camere più piccole che sono meno costose e rigide abbastanza da poterle usare nelle varie situazioni in cui le abbiamo usate".[70] Riguardo alle camere da presa, Whedon ha detto: "Abbiamo girato questo film in modo molto diverso [dal primo film]. Gestivo un sacco di camere, giravo con obbiettivi lunghi, cosa che di solito non faccio", e ha aggiunto che girare il film è stato quasi come girare un documentario.[71] Per creare le scene che mostrano il mondo dal punto di vista di Quicksilver, la produzione ha usato delle camera ad alta velocità combinate con le scene di Taylor-Johnson che corre a velocità normale nella stessa inquadratura.
<h3>Post-produzione</h3>
Nel giugno 2014, la IMAX Corporation ha annunciato che il film sarebbe stato convertito in IMAX 3D.[73] Dopo la fine delle riprese vennero rivelati diversi membri del cast, tra cui Anthony Mackie,[14] Idris Elba e Tom Hiddleston, di ritorno dai precedenti film del MCU.[62] Tuttavia le scene con Hiddleston sono state tagliate dal montato finale, e Whedon ha spiegato che le scene girate "non funzionavano" e che non voleva "riempire troppo il film".[74] Nel gennaio 2015 sono state girate delle scene aggiuntive ai Pinewood Studios.[75] Nel dicembre 2014 viene rivelato il nome del personaggio interpretato da Laura Kim, la dottoressa Helen Cho.[29] Nel febbraio 2015 la Marvel ha confermato attraverso del materiale promozionale che Serkis avrebbe interpretato Ulysses Klaue.[9] Nell'aprile 2015 viene rivelata la presenza nel film di Linda Cardellini e Julie Delpy.[28][30] Nello stesso periodo Whedon ha rivelato che il film non avrebbe avuto una scena post-titoli di coda, come da prassi nei film del MCU. Whedon ha spiegato di aver cercato qualcosa da girare ma che non è riuscito a trovare qualcosa che potesse eguagliare la "scena dello Schwarma" di The Avengers. Feige ha in seguito corretto Whedon, dicendo che "Ci sarà una scena [durante i titoli di coda]. Ma non una scena post-titoli di coda".[28]
Nel maggio 2015 Whedon ha rivelato di aver avuto diverse difficoltà con gli esecutivi della Marvel sul montaggio del film. I produttori non erano contenti delle scene nella fattoria di Occhio di Falco e della sequenza del sogno degli Avengers indotto da Scarlet. Whedon aveva inizialmente girato una versione molto più lunga della scena di Thor e Selvig nella caverna, ma il pubblico di una proiezione test del film non è rimasto colpito. Nella scena, Thor sarebbe dovuto essere posseduto da una Norn, le dee del destino, mentre Selvig le chiedeva spiegazioni riguardo alle allucinazioni di Thor.[76] Inoltre Whedon ha detto che avrebbe voluto includere Capitan Marvel e Spider-Man alla fine del film, ma di non aver potuto a causa dei mancati accordi con la Sony Pictures per l'utilizzo di Spider-Man e poiché al tempo non era stata ancora scelta un'attrice per Capitan Marvel.[76]
Il film contiene tremila effetti visivi,[77] creati da dieci aziende diverse, tra cui Industrial Light & Magic (ILM), Trixter, Double Negative, Animal Logic, Framestore, Lola VFX, Territory, Perception, Method Studios, Luma Pictures e The Third Floor.[78] Per la lavorare al film la ILM ha aperte dei nuovi uffici a Londra,[79] e ha sviluppato un nuovo sistema di motion capture chiamato Muse, che riesce a catturare meglio la performance dell'attore e a combinare take diversi.[80] Riguardo al processo di motion capture, Ruffalo ha detto: "Abbiamo fatto molte più cose con la motion capture. E poiché ora la catture delle espressioni del viso e la motion capture possono essere unite, come interprete hai molto più spazio di manovra… invece di essere semplicemente un punto di riferimento per la CGI, diventa più una collaborazione. E l'attore può davvero aggiungere una performance al processo. La tecnologia sta facendo un altro passo avanti… si dà un sacco di importanza alla prima unità, ma ora si comincia a guardare la motion capture in modo più corretto… per cui io vedo la motion capture come un posto incredibile e nuovo in cui esibirsi che non abbiamo mai avuto e che è una specie di burattinaio. Non sei più legato agli attributi che hai come persona: la tua età, il tuo peso o l'altezza. Non conta più niente. E quindi c'è questa tecnologia così eccitante che è ancora in parte sconosciuta".[81]
Per la nuova base degli Avengers, i Method Studios hanno creato una base digitale e hanno poi estratto i personaggi dal set reale, mettendoli nel nuovo ambiente virtuale. I Method Studios hanno anche collaborato alla nuova armatura di Iron Man e hanno avuto un ruolo chiave nel creare i poteri di Scarlet in CGI.[82]
Gran parte dei monitor dei computer nel laboratorio di Stark, nel laboratorio della dr. Cho, nel Quinjet e in altre location non sono stati aggiunti in post-produzione, ma erano davvero accesi sul set, in modo da contribuire al realismo del film e a risparmiare sul budget per la post-produzione.
<br>
<h1>Personaggi</h1>
Tony Stark / Iron Man, interpretato da Robert Downey Jr.:
Membro e principale finanziatore degli Avengers. Brillante ingegnere, playboy e filantropo creatore dell'armatura high-tech da lui stesso indossata. Parlando dell'evoluzione del personaggio dopo gli eventi di Iron Man 3 Downey Jr. ha dichiarato: "penso che abbia capito che il suo comportamento e le sue armature non lo abbiano aiutato nella sua idea di dovere, idea che l'ha portato ad avere un DPTS. Ora si concentra più su come evitare che ci siano problemi in primo luogo".
<br>
Thor, interpretato da Chris Hemsworth:
Membro degli Avengers ed erede al trono di Asgard. Hemsworth ha dichiarato che nel film verrà mostrato un "Thor più terreno, umano, mentre festeggia a un party in abiti civili. Sono queste le scene che ho amato nel primo Thor e che si sono un po' perse in The Dark World."[3] Ha inoltre dichiarato che inizialmente Thor vive l'attacco di Ultron come un attacco personale dal momento che dopo The Dark World la sua casa è la Terra, ma poi "comincia a vedere il quadro generale di una possibile minaccia più grande e che collega tutti i nostri film".
<br>
<br>
Dott. Bruce Banner / Hulk, interpretato da Mark Ruffalo:
Membro degli Avengers e brillante scienziato che, dopo essersi sottoposto a delle radiazioni gamma, si trasforma in un enorme essere verde ogni volta che si arrabbia. Parlando del rapporto tra Banner e Hulk, Ruffalo ha dichiarato che "la relazione tra i due è ancora tutta da esplorare. È una cosa molto interessante: Hulk ha paura di Banner tanto quanto Banner ha paura di Hulk. Ovviamente sono entrambi la stessa persona, e devono trovare il modo di creare una 'tregua' tra di loro. E penso sia proprio questo confronto che vediamo crescere durante il film.
<br>
<br>
Steve Rogers / Captain America, interpretato da Chris Evans:
Leader degli Avengers, è un veterano della seconda guerra mondiale potenziato grazie a un siero sperimentale; è rimasto congelato per settant'anni prima di essere ritrovato tra i ghiacci. Parlando della situazione in cui si trova Rogers, Evans ha detto: "Sta ancora cercando una casa, probabilmente più in senso metaforico. Si è sempre sentito a suo agio come soldato, gli piace la struttura di comando, è disposto a prendere ordini. Ma ora la responsabilità cade su di lui, il team conta su di lui. Non c'è nessuno sopra di loro, operano indipendentemente. Quindi devono fidarsi l'uno dell'altro, ma non c'è una vera e propria catena di comando. E penso che Cap stia ancora cercando questo, cerca di capire a cosa appartiene non solo come soldato, come Captain America, ma anche come Steve Rogers, come persona."
<br>
<br>
Natasha Romanoff / Vedova Nera, interpretata da Scarlett Johansson:
Membro degli Avengers ed ex-spia altamente addestrata dello S.H.I.E.L.D.; il produttore Kevin Feige ha affermato che verrà mostrato di più sul passato del personaggio.
<br>
Clint Barton / Occhio di Falco, interpretato da Jeremy Renner:
Membro degli Avengers e abile arciere che ha lavorato a lungo per lo S.H.I.E.L.D. Whedon ha dichiarato che Occhio di Falco interagirà di più con gli altri personaggi rispetto al primo film, dove è per la maggior parte del tempo sotto il controllo di Loki.
<br>
Col. James "Rhodey" Rhodes / War Machine, interpretato da Don Cheadle: ufficiale della U.S. Air Force e stretto amico di Tony Stark.
<br>
Pietro Maximoff / Quicksilver, interpretato da Aaron Taylor-Johnson:
Fratello gemello di Scarlet, corre a velocità elevatissime. Taylor-Johnson ha detto che "Lui e sua sorella sono stati abbandonati dai genitori e sono cresciuti nell'Europa orientale cercando di proteggersi a vicenda. Sua sorella è la sua guida, è lei che si prende cura di lui e viceversa. È molto protettivo verso Wanda, vuole che nessuno la tocchi."
<br>
Wanda Maximoff/Scarlet, interpretata da Elizabeth Olsen:
Sorella gemella di Quicksilver, ha poteri magici, telepatici e ipnotici. La Olsen ha dichiarato: "Il motivo per cui è tanto speciale è che ha un potenziale enorme che però non sa come controllare. Nessuno le ha mai insegnato a controllare i suoi poteri. Cerca di fare del suo meglio; non è che sia mentalmente instabile, è solo che è troppo stimolata. È in continua connessione con questo mondo e con altri mondi paralleli allo stesso tempo, e in tempi paralleli.
<br>
<br>
Visione, interpretato da Paul Bettany:
Un androide creato da Ultron. Sui motivi che l'hanno spinto ad accettare il ruolo, Bettany ha commentato che "La cosa che mi ha affascinato è che questa sorta di creatura appena nata è allo stesso tempo onnipotente e ingenua, ha quel tipo di pericolosità e di natura complessa di una cosa appena nata che è potentissima, le scelte morali che fa sono complesse e interessanti."[12] Bettany dà inoltre voce all'intelligenza artificiale J.A.R.V.I.S..
<br>
Maria Hill, interpretata da Cobie Smulders:
Ex-agente di alto livello dello S.H.I.E.L.D. che ora lavora per Stark; la Smulders ha detto: "Dopo Captain America: The Winter Soldier… è rimasta un po' scioccata, e credo che inizi questo film senza sapere bene chi sono i buoni e chi sono i cattivi, e cercherà di capirlo durante il film.
<br>
Sam Wilson / Falcon, interpretato da Anthony Mackie: un militare specializzato in combattimento aerei grazie a una speciale tuta alata; è amico di Captain America.
<br>
Peggy Carter, interpretata da Hayley Atwell: ufficiale della Strategic Scientific Reserve, cofondatore dello S.H.I.E.LD. e interesse amoroso di Captain America durante la guerra.
<br>
Heimdall, interpretato da Idris Elba: asgardiano custode del Bifröst.
<br>
Erik Selvig, interpretato da Stellan Skarsgård: un brillante astrofisico amico di Thor.
<br>
Ultron, interpretato da James Spader:
Un'intelligenza artificiale sviluppata da Stark e Banner come programma di difesa mondiale, attivata con successo grazie alla Gemma della Mente contenuta nello scettro di Loki. Ha un complesso di Dio e desidera riportare la pace sulla Terra distruggendo il genere umano. Il regista Joss Whedon ha dichiarato che Spader era la sua prima ed unica scelta a causa della "sua voce ipnotica che può essere calma e avvincente e al tempo stesso umana e divertente". Spader ha interpretato il ruolo attraverso il motion-capture: in preparazione al ruolo sono state fatte numerose scansioni del corpo e del volto di Spader. In merito al personaggio, Whedon ha affermato che "Non è un essere felice, e ciò lo rende interessante. Soffre, e il modo in cui esprime la sua sofferenza non sarà qualcosa di già visto." Whedon ha aggiunto che "non è una creatura logica - è un robot profondamente disturbato. Scopriremo cos'è che lo rende così minaccioso e allo stesso tempo affascinante, divertente, strano e inaspettato, e tutto ciò che un robot non è mai stato." Whedon ha anche dichiarato che alcuni dei poteri di Ultron nei fumetti non verranno inseriti nel film. Spader ha definito il personaggio come "egocentrico" e ha aggiunto: "Credo che lui veda gli Avengers come parte del problema, un problema che riguarda tutto il mondo. Osserva il mondo da un punto di vista strano, perché è stato appena creato, è molto giovane… È immaturo, eppure ha un'ampia conoscenza di tutta la storia, e si è creato in breve tempo una visione del mondo piuttosto distorta."
<br>
<br>
<br>
Nick Fury, interpretato da Samuel L. Jackson:
Ex-direttore dello S.H.I.E.L.D. che reclutò per primo gli Avengers. Jackson ha descritto il suo ruolo come un cameo: "Sono solo di passaggio… perché, sapete, è un'altra di quelle situazioni 'persone con poteri che si picchiano con persone con poteri'. È per questo che non sono a New York in The Avengers. Non posso fare molto, solo sparare con la pistola."
<br>
Thomas Kretschmann e Henry Goodman tornano nei panni del barone Wolfgang von Strucker e del dottor List, leader e scienziati dell'HYDRA noti per i loro esperimenti sugli umani, sulla robotica avanzata e sull'intelligenza artificiale; Linda Cardellini interpreta Laura Barton, moglie di Occhio di Falco; Claudia Kim interpreta la dottoressa Helen Cho, una rinomata genetista di Seul che aiuta gli Avengers; Andy Serkis interpreta Ulysses Klaue, un trafficante d'armi e contrabbandiere, vecchia conoscenza di Stark dei tempi in cui vendeva armi; Julie Delpy interpreta Madame B., insegnante della giovane Natasha nella Stanza Rossa. Kerry Condon da voce a F.R.I.D.A.Y., l'assistente sostitutiva di Stark al posto di J.A.R.V.I.S.; Josh Brolin appare non accreditato nel ruolo di Thanos nella scena a metà dei titoli di coda. Il co-creatore dei Vendicatori Stan Lee ha un cameo nei panni di un veterano che partecipa alla festa degli Avengers. Era inoltre previsto un cameo di Tom Hiddleston nei panni di Loki, poi rimosso dal montaggio finale.
