<html>
<head>
<link href="http://getbootstrap.com/dist/css/bootstrap.min.css" rel="stylesheet">
</head>
<body style="background-color:lightblue">
<h1><p class="text-center">Captain America: The Winter Soldier</p></h1>
<a href="film.html" <button type="button" class="btn btn-danger">Film</button></a>
<p class="text-center"><img src="http://www.moviebiblestudy.com/images/CaptainAmerica2.jpg"></p>
<br>
Captain America: The Winter Soldier è un film del 2014 diretto da Anthony e Joe Russo, basato sul personaggio dei fumetti Marvel Comics Capitan America, interpretato da Chris Evans. Prodotto dai Marvel Studios e distribuito dalla Walt Disney Studios Motion Pictures, il film è la nona pellicola del Marvel Cinematic Universe e rappresenta il sequel di Captain America - Il primo Vendicatore e The Avengers. Nel cast oltre a Evans troviamo Scarlett Johansson, Sebastian Stan, Anthony Mackie, Cobie Smulders, Frank Grillo, Emily VanCamp, Hayley Atwell, Robert Redford, e Samuel L. Jackson. Nel film, Capitan America, Vedova Nera e Falcon uniscono le forze per sventare una cospirazione ai danni dello S.H.I.E.L.D. e affrontare il misterioso assassino noto come Soldato d'Inverno.
Il film è uscito nelle sale cinematografiche italiane il 26 marzo 2014 e il 4 aprile negli Stati Uniti, ottenendo il plauso della critica e del pubblico e incassando 714.766.576 dollari al botteghino.
<br>
<h1>Trama</h1>
Due anni dopo la battaglia di New York, Steve Rogers vive a Washington, D.C., dove continua a lavorare per lo S.H.I.E.L.D. mentre cerca di adattarsi alla società moderna. Rogers e Natasha Romanoff vengono mandati insieme alla squadra S.T.R.I.K.E., guidata dall'agente Rumlow, a liberare alcuni ostaggi su una nave dello S.H.I.E.LD. presa d'assalto dal mercenario Georges Batroc. A bordo, Steve scopre l'agente Natasha Romanoff mentre preleva a sua insaputa dei file dai computer della nave. Tornato al quartier generale dell'agenzia, il Triskelion, Rogers chiede spiegazioni a Fury, che gli mostra il progetto Insight: tre Helicarrier collegati a satelliti spia e progettati per prevenire qualsiasi tipo di minaccia. Fury non riesce a decriptare i dati recuperati da Natasha e, insospettitosi, chiede ad Alexander Pierce, segretario generale dello S.H.I.E.L.D., di rimandare il progetto Insight.
Mentre va a incontrarsi con Maria Hill, Fury viene attaccato da alcuni uomini guidati da un misterioso assassino conosciuto come il Soldato d'Inverno. Fury riesce a fuggire e si nasconde a casa di Rogers. Dopo aver consegnato al soldato la chiave USB con i dati acquisiti a bordo della nave, Fury viene colpito a morte dal Soldato d'Inverno. Fury viene dichiarato morto poco dopo in ospedale. Il giorno seguente Capitan America viene convocato dal segretario generale dello S.H.I.E.L.D. Alexander Pierce. Quando si rifiuta di rivelare a Pierce delle informazioni su Fury, Rogers viene dichiarato nemico dello S.H.I.E.L.D. ed è costretto a fuggire. Braccato da S.T.R.I.K.E, Rogers si incontra con Natasha; grazie ai dati della chiave USB i due scoprono un bunker segreto dello S.H.I.E.L.D. sotto Camp Leigh, nel New Jersey, la base militare dove Rogers era stato addestrato durante la seconda guerra mondiale; là attivano un supercomputer contenente la coscienza di Arnim Zola, il quale rivela loro che sin dalla fondazione dello S.H.I.E.L.D, l'HYDRA si è segretamente infiltrata nell'organizzazione, spargendo il caos in tutto il mondo nella speranza che l'umanità si fosse arresa in cambio della sicurezza ed eliminando le possibili minacce come Howard Stark. Rogers e Romanoff riescono poi a sopravvivere a un missile lanciato contro il bunker dallo S.H.I.E.L.D., e capiscono che Pierce è il leader dell'HYDRA.
I due vanno a chiedere aiuto a Samuel Wilson, amico di Steve ed ex paracadutista della USAF e pilota della tuta alare "Falcon". I tre interrogano l'agente Jasper Sitwell, in realtà membro dell'HYDRA, il quale rivela loro che Zola ha sviluppato un algoritmo capace di identificare gli individui che potrebbero in futuro opporsi ai piani dell'HYDRA. Grazie ai nuovi Helicarrier sarà possibile eliminare preventivamente questi individui con facilità. Rogers, Romanoff e Wilson vengono attaccati dal Soldato d'Inverno, che uccide Sitwell. Durante la battaglia Rogers scopre che il Soldato d'Inverno è in realtà Bucky Barnes, il suo migliore amico, catturato e sottoposto a crudeli esperimenti durante la seconda guerra mondiale. Il trio viene salvato da Maria Hill, che li conduce in un rifugio sicuro dove Fury, che aveva finto la sua morte, sta pianificando una missione per sabotare gli Helicarrier sostituendo i loro chip di controllo.
Al Triskelion giungono i membri del Consiglio Mondiale per la Sicurezza per assistere al lancio degli Helicarrier, e Steve comunica all'intera base S.H.I.E.L.D. il vero piano dell'HYDRA. La Vedova Nera, travestita da membro del Consiglio, disarma Pierce, il quale viene poi costretto da Fury a sbloccare il database dello S.H.I.E.L.D., in modo da poter rivelare al mondo intero i veri piani dell'HYDRA. Dopo una breve lotta Fury spara a Pierce, uccidendolo. Nel frattempo Rogers e Wilson attaccano gli Helicarrier e riescono a sostituire due dei tre chip, ma il Soldato d'Inverno distrugge l'armatura di Wilson e raggiunge Rogers sull'ultimo Helicarrier. Durante la lotta Rogers cerca di far tornare la memoria a Bucky e riesce a sostituire l'ultimo chip, permettendo così a Maria Hill di prendere il controllo e lasciare che i tre Helicarrier si distruggano a vicenda. L'Helicarrier su cui si trovano Rogers e il Soldato d'Inverno si schianta contro il Triskelion e Rogers cade nel fiume Potomac poco prima che l'Helicarrier si schianti al suolo. Il Soldato d'Inverno trascina fuori dall'acqua un Rogers privo di sensi e scompare nel bosco. Con lo S.H.I.E.L.D. compromesso Natasha compare di fronte a una commissione del Senato per dare spiegazioni e Fury, creduto morto, si dirige nell'Europa dell'est, alla ricerca delle restanti cellule dell'HYDRA. Maria Hill si reca a un colloquio per il settore risorse umane delle Stark Industries, mentre l'agente Rumlow viene ricoverato in ospedale a causa di gravi ustioni; Rogers e Wilson decidono di andare alla ricerca del Soldato d'Inverno.
Nella scena durante i titoli di coda, il Barone Wolfgang von Strucker, in un laboratorio dell'HYDRA, afferma che l'"era dei miracoli" è cominciata mentre alcuni scienziati studiano lo scettro di Loki e due prigionieri: uno è in grado di muoversi ad una velocità incredibile, mentre l'altra possiede poteri telecinetici. Nella scena dopo i titoli di coda, il Soldato d'Inverno visita il memoriale di Bucky allo Smithsonian Institution.
<br>
<h1>Produzione</h1>
<h3>Riprese e location</h3>
Le riprese del film sono iniziate nell'aprile 2013 e si sono svolte negli Stati Uniti d'America, nelle città di Washington, Los Angeles, Cleveland e nei Raleigh Manhattan Beach Studios di Manhattan Beach.
<h3>Distribuzione</h3>
Il primo trailer è stato diffuso online il 24 ottobre 2013. Nello stesso giorno viene diffuso il trailer italiano.
La pellicola è stata distribuita nelle sale cinematografiche statunitensi a partire dal 4 aprile 2014 ed in quelle italiane dal 26 marzo.
La première italiana del film si è tenuta il 15 marzo a Milano in occasione del Cartoomics.
<br>
<h1>Personaggi/h1>
Chris Evans è Steve Rogers / Capitan America: un soldato della Seconda guerra mondiale che attraverso un siero possiede capacità fisiche umane potenziate. Parlando del suo adattamento al mondo moderno, Evans ha dichiarato: "Non è tanto scioccato dai cambiamenti tecnologici, tanto quanto dai cambiamenti sociali. Lui viene dal '40, il mondo era più regolare, adesso è difficile dire chi è a posto e chi non lo è".
<br>
<br>
Scarlett Johansson è Natasha Romanoff / Vedova Nera: una spia altamente addestrata che lavora per lo S.H.I.E.L.D.. Nel film verrà esplorato maggiormente il suo passato, e si creerà un'amicizia stretta col Capitano.
<br>
Anthony Mackie è Sam Wilson / Falcon: ex-paracadutista esperto nel combattimento aereo tramite delle ali meccaniche. È alleato di Captain America.
<br>
Sebastian Stan è James "Bucky" Barnes / Soldato d'Inverno, migliore amico di Steve Rogers, dato per morto durante la seconda guerra mondiale, viene trasformato in uno spietato assassino dopo un lavaggio del cervello da parte dell'HYDRA.
<br>
Cobie Smulders è Maria Hill: agente che lavora a stretto contatto con Nick Fury.
<br>
Frank Grillo è Brock Rumlow: agente dello S.H.I.E.L.D., operativo del Team S.T.R.I.K.E, in realtà membro dell'HYDRA.
<br>
Emily VanCamp è Sharon Carter / Agente 13: agente S.H.I.E.L.D. e vicina di Steve Rogers.
<br>
Hayley Atwell è Peggy Carter: ufficiale in pensione della Strategic Scientific Reserve, cofondatrice dello S.H.I.E.LD. e interesse amoroso di Steve Rogers.
<br>
Robert Redford è Alexander Pierce: uno dei vertici dello S.H.I.E.L.D, in realtà membro dell'HYDRA.
<br>
Samuel L. Jackson è Nick Fury: direttore dello S.H.I.E.L.D.
<br>
Tornano inoltre dai precedenti film del MCU Toby Jones nei panni di Arnim Zola e Maximiliano Hernandez nei panni di Jasper Sitwell. Fanno parte del cast anche Callan Mulvey nei panni di Jack Rollins, Georges St-Pierre in quelli di Georges Batroc, mentre Chin Han, Jenny Agutter, Alan Dale e Bernard White interpretano i membri del Consiglio di Sicurezza Mondiale. Inoltre compaiono in camei Garry Shandling nei panni del senatore Stern, già apparso in Iron Man 2; Stan Lee è una guardia dello Smithsonian; Joe Russo, uno dei due registi, interpreta un medico che aiuta Nick Fury; Ed Brubaker, creatore del personaggio, è uno degli scienziati che lavora al Soldato d'Inverno. Inoltre nella scena durante i titoli di coda appaiono Thomas Kretschmann nei panni del Barone Wolfgang von Strucker e Aaron Taylor-Johnson e Elizabeth Olsen nei panni dei gemelli Pietro e Wanda Maximoff.
</body>
</html>
