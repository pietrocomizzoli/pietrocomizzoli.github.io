<html>
<head>
<link href="http://getbootstrap.com/dist/css/bootstrap.min.css" rel="stylesheet">
</head>
<body style="background-color:lightblue">
<h1><p class="text-center">Ant-Man</p></h1>
<a href="film.html" <button type="button" class="btn btn-danger">Film</button></a>
<p class="text-center"><img src="http://1.bp.blogspot.com/-S0lAcW_u__s/VUwUSATWybI/AAAAAAAAQSg/4ya45CCL6to/s400/ant-man.png"></p>
<br>
<h1>Trama</h1>
Nel 1989 lo scienziato Hank Pym si dimette dallo S.H.I.E.L.D. dopo aver scoperto che l'agenzia ha tentato di replicare la sua formula per il restringimento, le Particelle Pym. Hank crede che la sua tecnologia sia pericolosa e giura di tenerla segreta. Nel presente, diversi mesi dopo gli eventi di Sokovia, Pym è stato costretto a lasciare la propria azienda da sua figlia, Hope van Dyne, e dal suo ex pupillo, Darren Cross. Quest'ultimo è vicino a perfezionare una tuta di contrazione di sua creazione, chiamata il Calabrone, che intende usare per scopi militari.
Intanto Scott Lang, ex-ingegnere elettronico, viene scarcerato dalla prigione ed è intenzionato a cominciare una nuova vita. Lang fa una visita a sorpresa a sua figlia Cassie, ma l'ex-moglie Maggie e il suo nuovo marito Jim Paxton, un poliziotto, lo rimproverano per non essere mai stato vicino alla figlia e lo cacciano. Incapace di tenersi un lavoro a causa della sua fedina penale, Lang accetta di unirsi alla banda del suo migliore amico Luis, per commettere un furto a casa di un vecchio ricco. Lang, grazie alle sue abili doti, irrompe in casa e apre la cassaforte, ma all'interno trova solo una strana tuta, che porta a casa. Dopo aver provato il costume, Lang si restringe accidentalmente alle dimensioni di un insetto. Terrorizzato da questa esperienza, Lang riporta il vestito nella casa, ma viene arrestato. Pym, il proprietario della casa, fa visita a Lang e lo aiuta a fuggire dalla cella con l'aiuto delle formiche.
Nella sua casa, Pym rivela di osservare Scott da tempo e di averlo manipolato per fargli rubare e provare la sua tuta, in modo che possa diventare il nuovo "Ant-Man" e rubare il Calabrone a Cross. Hope, che da tempo sta spiando Cross per conto del padre nonostante il difficile rapporto tra di loro, aiuta Lang ad allenarsi e a comunicare con le formiche, poiché teme quello che Cross potrebbe fare con la tecnologia restringente. Scott viene mandato a rubare un dispositivo nel nuovo quartier generale dei nuovi Avengers, dove si scontra brevemente e con successo con Falcon. Hope mostra rimorso verso il padre per la morte della madre, Janet, e così Pym rivela che Janet, nota come Wasp, si restrinse fino al limite per disinnescare un missile sovietico e scomparve in un regno quantico subatomico. Pym avverte Lang che potrebbe subire un destino simile se manomettesse il regolatore della sua tuta.
Cross perfeziona il Calabrone e ospita una cerimonia di inaugurazione nel suo quartier generale. Lang, insieme alla sua banda e uno sciame di formiche volanti, si infiltra nell'edificio durante l'evento, sabota i server della società e piazza degli esplosivi. Tuttavia quando tenta di rubare il Calabrone viene catturato da Cross, che intende vendere sia la tuta del Calabrone che la tuta di Ant-Man all'HYDRA, guidata da Mitchell Carson. Lang si libera e sconfigge gli agenti dell'HYDRA, ma Carson riesce a fuggire con una fiala di particelle restringenti. Lang si lancia all'inseguimento di Cross, mentre gli esplosivi si attivano facendo implodere l'edificio.
Cross indossa la tuta di Calabrone e affronta Lang, ma quest'ultimo viene arrestato da Paxton dopo aver imprigionato Cross in una zanzariera. Tuttavia, Cross si libera e prende Cassie in ostaggio per attirare Lang in un'altra lotta. Lang manomette il regolatore della tuta e si riduce a misura subatomica per penetrare nella tuta di Cross e sabotarla, uccidendo così Cross. Lang scompare nel regno quantico, ma riesce a invertire gli effetti e ritorna nel mondo macroscopico. In segno di gratitudine per l'eroismo di Lang, Paxton copre Lang per tenerlo fuori di prigione. Vedendo che Lang è sopravvissuto ed è tornato dal regno quantico, Pym si domanda se sua moglie sia viva. Più tardi, Lang si incontra con Luis, che lo informa che Sam Wilson lo sta cercando.
Nella scena a metà dei titoli di coda, Pym mostra a Hope il nuovo costume di Wasp e glielo offre. Nella scena post-titoli di coda, Wilson e Steve Rogers hanno il Soldato d'Inverno sotto la loro custodia. I due sono impossibilitati a contattare Tony Stark a causa degli "accordi", ma Wilson afferma di conoscere qualcuno che li potrebbe aiutare.
<br>
<h1>Produzione</h1>
<h3>Sviluppo</h3>
Idee di un film di Ant-Man circolavano sin dalla fine degli anni ottanta, quando il co-creatore del personaggio Stan Lee propose di trasporre il personaggio sul grande schermo alla New World Entertainment. Tuttavia negli stessi anni la Walt Disney Pictures stava sviluppando un film con una premessa simile, Tesoro, mi si sono ristretti i ragazzi, e Ant-Man fu messo da parte. Nel 2003 Edgar Wright e il suo partner creativo Joe Cornish scrissero un trattamento per la Artisan Entertainment, che al tempo deteneva i diritti del personaggio. Nell'aprile 2006 i Marvel Studios assunsero Wright per dirigere e co-scrivere (insieme a Cornish) il film come parte della prima serie di film prodotti indipendentemente dallo studio. Al San Diego Comic-Con 2006 Wright spiegò di voler realizzare un film d'azione con elementi comici e che avrebbe avuto tra i protagonisti sia Hank Pym che Scott Lang. Wright disse di voler realizzare "un prologo in cui vediamo Pym come Ant-Man in azione negli anni sessanta, e poi nel presente seguiamo la storia di Scott Lang, di come è entrato in possesso del costume e di come si è ritrovato ad allearsi con Henry Pym.Nel febbraio 2007 Wright affermò che il progetto era in una fase di stallo e che stava rimaneggiando la sceneggiatura. Nel marzo 2008 Wright rivelò di aver completato la prima bozza della sceneggiatura e di essere al lavoro sulla seconda.
Nel febbraio 2010 Wright rivelò di non avere una tabella di marcia definita, "perché il personaggio non è tra i più famosi" e di voler lavorare duramente sullo script per realizzare un grande film di genere. Al Comic-Con 2010 Wright disse che Ant-Man non era in continuity con The Avengers poiché "non funzionava con la storia di origini che ho scritto".
Nel gennaio 2011 Wright disse di aver ricominciato a scrivere dopo aver terminato la promozione di Scott Pilgrim vs. the World. Nell'aprile seguente Cornish rivelò di aver consegnato la seconda bozza della sceneggiatura alla Marvel; al Comic-Con di quell'anno Wright disse di essere al lavoro sulla terza bozza.
Nel maggio 2012 il presidente dei Marvel Studios Kevin Feige si rivelò ottimista, affermando che il progetto "più vicino [alla realizzazione] che mai". Nel giugno 2012 Wright girò una breve sequenza di prova per mostrare il look e il tono del film e per convincere il pubblico delle potenzialità del personaggio. Il test footage venne poi mostrato durante il Comic-Con nel luglio seguente. A ottobre 2012 i Marvel Studios e la Disney fissarono l'uscita del film per il 6 novembre 2015.
Nel gennaio 2013 Feige rivelò che Ant-Man avrebbe fatto parte della Fase Tre del Marvel Cinematic Universe. Nel maggio seguente Feige disse che lo script aveva bisogno di alcune modifiche in modo da potersi adattare all'universo Marvel dal momento che Ant-Man era in sviluppo ancor prima di Iron Man. Feige disse inoltre che le riprese sarebbero partite nel 2014, e che i casting avrebbero avuto inizio a fine 2013. Nel luglio 2013 Wright rivelò di aver terminato la sceneggiatura del film e che la Marvel aveva acconsentito a ritardare di qualche mese la produzione del film per permettergli di completare La fine del mondo. Nell'agosto Wright disse che il film sarebbe stato parte del Marvel Cinematic Universe ma che sarebbe stato più un film a sé rispetto agli altri film Marvel. Rivelò inoltre che la produzione sarebbe partita ad ottobre 2013, e nel settembre di quell'anno la Disney spostò l'uscita del film dal 6 novembre 2015 al 31 luglio 2015.
<h3>Pre-produzione</h3>
Il 14 ottobre 2013 venne rivelato che Joseph Gordon-Levitt e Paul Rudd erano i favoriti per il ruolo principale, e il 19 dicembre Rudd entrò in trattative finali per partecipare al film. Il giorno seguente la Marvel annunciò ufficialmente il casting di Rudd come Ant-Man. Il 13 gennaio 2014 Michael Douglas venne scelto come Hank Pym e fu confermato che Rudd avrebbe interpretato Scott Lang. Il giorno seguente entrò nel cast Michael Peña. Sempre a gennaio la Disney anticipò la data di uscita dal 31 luglio al 17 luglio 2015. Nel febbraio 2014 Evangeline Lilly entrò in trattative per partecipare al film. Nello stesso mese Wright annunciò che Bill Pope, con cui aveva lavorato a Scott Pilgrim vs. the World e La fine del mondo, sarebbe stato il direttore della fotografia. A marzo Corey Stoll entrò in trattative per entrare nel cast, e ad aprile firmarono anche Patrick Wilson e Matt Gerald.
Il 23 maggio 2014 la Marvel e Wright annunciarono che Wright aveva abbandonato il progetto a causa di divergenze creative e che presto sarebbe stato annunciato un nuovo regista. Anche Pope lasciò il progetto in seguito all'allontanamento di Wright. Il 30 maggio Adam McKay entrò in trattative per sostituire Wright alla regia, ma il giorno seguente le trattative si fermarono. Il 7 giugno la Marvel annunciò che Peyton Reed avrebbe diretto il film e che McKay avrebbe contribuito alla sceneggiatura.
Nello stesso mese Feige disse che il film era fissato al 17 luglio 2015 e che le riprese sarebbero cominciate il 18 agosto 2014. Feige disse che gran parte del film sarà basato sul lavoro di Wright e Cornish e che McKay avrebbe rimaneggiato solo alcune parti della sceneggiatura. Disse inoltre che "[Reed] voleva essere sicuro di non essere un semplice rimpiazzo o di dover seguire le indicazioni di altri. [...] Ha osservato lo stato dei lavoro, ha parlato con noi e ha detto: 'Numero uno, sono d'accordo con la direzione che volete dare a film. Numero due, posso aggiungere del mio".
McKay ha affermato che Rudd ha contribuito a riscrivere la sceneggiatura, affermando di aver lavorato insieme all'attore dalle sei alle otto settimane, chiusi nelle stanze degli hotel, a riscrivere il film. Riguardo al lavoro insieme a Rudd, McKay ha dichiarato: "Sapevo che Paul Rudd è un ottimo sceneggiatore poiché l'ho visto improvvisare sul set, ma non avevo idea che fosse così bravo - è davvero bravo con i dialoghi. [...] Sono davvero fiero di quello che abbiamo fatto, penso che abbiamo aggiunto alcune cose fantastiche a uno script di Edgar Wright che era già fantastico". Rudd ha aggiunto: "L'idea, la traiettoria, l'obbiettivo finale, la cianografia, sono tutti di Edgar e Joe. È la loro storia. Noi abbiamo cambiato alcune scene, aggiunto nuove sequenze, cambiato alcuni personaggi, aggiunti nuovi personaggi. Se metti le due sceneggiature l'una accanto all'altra sono molto diverse - ma l'idea è tutta loro". Anche Reed ha contribuito alla revisione della sceneggiatura, così come Lilly e Stoll, che hanno proposto alcune idee per i loro personaggi, in modo che ci fosse più azione e che il personaggio di Lilly avesse un ruolo più importante. Nell'aprile 2015 la sceneggiatura viene ufficialmente accreditata a Wright, Cornish, McKay e Rudd, mentre il soggetto ai soli Wright e Cornish.
A fine luglio Patrick Wilson lasciò il cast a causa di altri impegni dovuti al ritardo nell'inizio delle riprese, e i personaggi interpretati da Gerald e Kevin Weisman vennero tagliati dalla nuova sceneggiatura di McKay. Sempre a luglio Reed affermò che le riprese avrebbero avuto luogo a San Francisco e in Georgia. Nell'agosto 2014 Reed confermò che la figlia di Scott Lang sarebbe apparsa nel film, e Gabriel Ferrari e Andrew Barrer vennero chiamati per apportare ulteriori revisioni alla sceneggiatura. Nel dicembre 2014 Evangeline Lilly, parlando della nuova sceneggiatura di Mckay, disse: "Ho visto con i miei occhi come la Marvel abbia trasposto la sceneggiatura [di Wright] nel loro mondo. Hanno creato questo universo, e tutti quanti si aspettano un certo tipo di film. E quello che Edgar aveva creato era più nello stile di Edgar Wright. Erano molto differenti. E ho pensato che se la Marvel avesse permesso a Edgar di creare la sua incredibile visione - che sarebbe stata molto simile ai fumetti classici - sarebbe stato folle da girare e divertentissimo da guardare. Ma non sarebbe stato adatto all'universo Marvel".
<br>
<h1>Cast</h1>
Scott Lang / Ant-Man, interpretato da Paul Rudd:
Un ex-ingegnere elettronico e ladro che si impossessa di una tecnologia che gli permette di ridurre le sue dimensioni. Parlando del personaggio, Peyton Reed ha affermato: "Non è abituato a essere un eroe. È più simile al personaggio di George Clooney in Ocean's Eleven. È un ragazzo che cerca di crearsi una nuova vita e cercare la redenzione". Per prepararsi al ruolo, Rudd ha lavorato con un personal trainer e ha eliminato dalla sua alimentazione alcol, cibi fritti e carboidrati. Rudd ha spiegato: "In pratica non ho mangiato nulla per un anno... ho seguito l'approccio di Chris Pratt per prepararsi a un film d'azione. Elimina tutte le cose divertenti per un anno e poi puoi interpretare un supereroe". Rudd ha firmato un contratto multi-film con la Marvel per partecipare "a tre film più apparire in qualche altro prodotto".
<br>
Hope Van Dyne, interpretata da Evangeline Lilly:
Figlia di Hank Pym e Janet Van Dyne, aiuta Cross a impossessarsi dell'azienda del padre, e diventa la nuova Wasp alla fine del film. Descrivendo il personaggio, Lilly ha spiegato che "Sono cresciuta da due supereroi, quindi sono una donna molto incasinata. Sono inoltre molto capace, forte e tenace, ed è molto bello da interpretare, ma la parte più divertente era quanto fosse problematico il fatto di essere cresciuta da due supereroi. Ed è evidente dal mio cognome che non ho un ottimo rapporto con mio padre e quindi ho preso il cognome di mia madre". Ha inoltre aggiunto che il suo arco narrativo nel film riguarderà il suo tentativo di ristabilire un rapporto con Pym. Lilly era riluttante a partecipare al film dopo l'abbandono di Wright, ma si è convinta dopo aver letto la nuova sceneggiatura e dopo aver incontrato Reed. Lily ha firmato un contratto multi-film per la Marvel.
<br>
Darren Cross / Calabrone, interpretato da Corey Stoll:
Ex pupillo e collega di Pym che si impossessa della sua azienda e della tecnologia Ant-Man per usarla per scopi militari. Descrivendo il suo costume, Stoll ha detto: "Darren Cross... ha un costume che è una specie di evoluzione di quello di Ant-Man. Può fare tutto quello che può fare Ant-Man e anche di più. È più aggressivo, più militaresco, elegante... come se fosse stato disegnato dalla Apple". Riguardo al personaggio, Stoll ha affermato che "non è un villain come Thanos o Loki, che sono consapevoli di esserlo. [Cross] è un uomo non troppo diverso dal personaggio di Michael Douglas, Hank Pym. Un brillante scienziato che non è eticamente puro. Penso che un aspetto interessante del film sia che tutti quanti hanno delle zone d'ombra".[61] A differenza di Rudd, che ha indossato un vero e proprio costume di Ant-Man, Stoll ha interpretato Calabrone attraverso il motion capture; Reed ha spiegato che è stata presa questa decisione poiché girare con un costume vero e proprio sarebbe stato troppo complicato.
<br>
Jim Paxton, interpretato da Bobby Cannavale:
Un ufficiale di polizia che ha sposato la ex-moglie di Lang. Cannavale ha spiegato di essere stato convinto a partecipare al film da Rudd e McKay; "Hanno un po' ampliato la mia parte [nella loro sceneggiatura] e mi hanno chiamato entrambi per dirmi 'Devi farlo'. Mi hanno chiamato ancora prima della Marvel. Mi sono davvero fidato di loro perché sono molto protettivi verso la sceneggiatura". Inizialmente il ruolo era stato assegnato a Patrick Wilson, che ha tuttavia lasciato il progetto a causa di impegni già presi e dal posticiparsi delle riprese.
<br>
Luis, interpretato da Michael Peña: ex-compagno di cella di Scott, e membro della sua squadra. Peña ha firmato un contratto multi-film con la Marvel.[70]
<br>
Dave, interpretato da Tip "T.I." Harris: un membro della squadra di Lang.
<br>
Gale, interpretato da Wood Harris: agente di polizia e collega di Jim Paxton.
<br>
Maggie, interpretata da Judy Greer: ex moglie di Lang.
<br>
Kurt, interpretato da David Dastmalchian: un membro della squadra di Lang.
<br>
Hank Pym, interpretato da Michael Douglas:
Ex agente dello S.H.I.E.L.D., entomologo e fisico che nel 1963 diventa il primo Ant-Man dopo aver scoperto le particelle subatomiche che rendono possibile la trasformazione; affida a Lang il compito di diventare il nuovo Ant-Man. Douglas ha spiegato di aver accettato la parte perché "a volte - come quando nessuno pensava potessi fare Liberace nel film Dietro i candelabri - devi muovere un po' le cose e divertirti un po'".
<br>
Inoltre Hayley Atwell, Anthony Mackie e John Slattery riprendono i rispettivi ruoli di Peggy Carter, Sam Wilson / Falcon e Howard Stark dai precedenti film del MCU. Abby Ryder Fortson interpreta Cassie, la figlia di Scott e Maggie; Gregg Turkington interpreta Dale, manager di Baskin-Robbins, e Martin Donovan interpreta Mitchell Carson, un ex-agente dello S.H.I.E.L.D. che lavora per l'HYDRA e cerca di impossessarsi della tecnologia di Calabrone. Chris Evans e Sebastian Stan appaiono non accreditati nei rispettivi panni di Steve Rogers / Capitan America e Bucky Barnes / Soldato d'Inverno nella scena dopo i titoli di coda.[82] Hayley Lovitt appare in un cameo nei panni di Janet Van Dyne / Wasp. Il co-creatore di Ant-Man Stan Lee ha un cameo nei panni di un barista.
</body>
</html>
