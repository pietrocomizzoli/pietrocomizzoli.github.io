<html>
<head>
<link href="http://getbootstrap.com/dist/css/bootstrap.min.css" rel="stylesheet">
</head>
<body style="background-color:lightblue">
<h1><p class="text-center">Captain America: il primo Vendicatore</p></h1>
<a href="film.html" <button type="button" class="btn btn-danger">Film</button></a>
<p class="text-center"><img src="https://lh6.ggpht.com/9hyjKlfaODIQhvX3U5x0vP_x4xJq1lmSUwr3ZwbDBnF2uJqW1ZoZk-t4esRAxvJ1oJ4=w300"></p>
<br>
Captain America - Il primo Vendicatore (Captain America: The First Avenger) è un film del 2011 diretto da Joe Johnston.
Basato sul personaggio dei fumetti Marvel Comics Capitan America, è stato scritto da Christopher Markus e Stephen McFeely e vede nel cast Chris Evans, Hugo Weaving, Hayley Atwell, Sebastian Stan, Dominic Cooper, Neal McDonough, Derek Luke, Tommy Lee Jones e Stanley Tucci. Prodotto dai Marvel Studios e distribuito dalla Paramount Pictures, è il quinto film del Marvel Cinematic Universe.
Ambientato prevalentemente durante la seconda guerra mondiale, il film racconta la storia di Steve Rogers, un magrolino ragazzo di Brooklyn che viene trasformato nel super soldato Capitan America per aiutare i soldati in guerra. Rogers deve affrontare lo spietato Teschio Rosso, un ufficiale di Adolf Hitler che vuole impadronirsi del misterioso Tesseract e usarlo come arma per annientare il mondo.
È uscito nei cinema il 22 luglio 2011 in contemporanea mondiale, anche in 3D. Il film è stato accolto positivamente da critica e pubblico, incassando 370.569.774 dollari.
<br>
<h1>Trama</h1>
Nel 2012 un gruppo di scienziati rinviene un enorme relitto di un vecchio velivolo fra i ghiacci del Polo Nord. Due esploratori riescono a penetrare nella carcassa e rinvengono un misterioso oggetto circolare dai motivi blu, bianchi e rossi.
Nel 1943, in Norvegia, in piena seconda guerra mondiale, lo spietato Johann Schmidt capo dell'HYDRA - una divisione scientifica segreta finanziata da Adolf Hitler - irrompe in un castello a Tønsberg. Il suo obiettivo è impossessarsi del Tesseract, un manufatto dai grandi poteri creato dagli antichi dei nordici. Minacciando il guardiano del castello, Schmidt recupera il Tesseract e inizia a bombardare la città.
Nel frattempo, a New York City, Steve Rogers, un ragazzo gracile e rachitico, tenta in tutti i modi di arruolarsi nell'esercito per aiutare gli Stati Uniti nel conflitto. Nonostante i suoi vari tentativi, Rogers viene respinto a causa dei suoi difetti fisici. Una sera, il ragazzo si reca a una festa con il suo migliore amico, il sergente James "Bucky" Barnes, da poco arruolato e in procinto di partire per la Gran Bretagna. Dopo una discussione tra i due amici, Abraham Erskine, uno scienziato di origine tedesca che lavora per il governo, colpito dalle motivazioni patriottiche di Rogers decide di farlo arruolare. Il giovane viene così trasferito in una sezione speciale dell'esercito, sotto il comando del colonnello Chester Phillips e dell'agente Peggy Carter. In questo reparto verrà selezionata una recluta, alla quale verrà sperimentato il siero del supersoldato. Nonostante le scarse doti fisiche del ragazzo, Erskine sceglie Rogers per via della sua natura leale, giusta e altruista. La notte prima dell'esperimento lo scienziato tedesco rivela al giovane che il siero era stato precedentemente somministrato allo stesso Johann Schmidt che, sollecitato dall'idea di diventare un supereroe, aveva minacciato e fatto prigioniero Erskine. Tuttavia il siero somministrato a Schmidt, non essendo ancora stato perfezionato, ha provocato gravi danni collaterali al corpo del capo dell'HYDRA.
Intanto, nel proprio rifugio in Europa, Schmidt sfrutta i poteri del Tesseract per alimentare le innovative armi ideate da Arnim Zola, suo fedele scienziato: Schmidt ha intenzione di vincere la guerra e conquistare il mondo intero con il suo esercito segreto.
Rogers e l'agente Carter si recano in un negozio di libri d'antiquariato di Brooklyn, dove si trova il laboratorio segreto di Erskine, che è aiutato da Howard Stark, ricco inventore e produttore di armi. Il soldato Rogers viene posto all'interno di una capsula, dove gli viene iniettato il siero del supersoldato e viene irradiato con i Vita-Rays, intensi raggi di energia. Il risultato sbalordisce i presenti: Rogers, al termine della dolorosa operazione, è diventato molto più alto e i suoi muscoli sono cresciuti a dismisura. Tuttavia Heinz Kruger, un agente infiltrato dell'HYDRA, uccide Erskine e, impossessatosi dell'ultima fiala rimasta del siero del supersoldato, riesce a fuggire. Rogers si lancia al suo inseguimento e, grazie alle sue nuove eccezionali doti fisiche, raggiunge Kruger nella zona del porto. Kruger tenta di fuggire con un mezzo sottomarino, ma viene catturato da Rogers. Per non cadere nelle mani del nemico, l'agente nazista si suicida col cianuro.
L'ultima fiala del siero è rimasta distrutta nella lotta e, morto il dottor Erskine, non si può replicare. Rogers è quindi l'unico supersoldato al mondo, troppo prezioso per essere esposto in battaglia e comunque non sufficiente per sconfiggere l'HYDRA. Diventato un fenomeno popolare dopo il rocambolesco inseguimento per la città, al giovane, promosso al rango di capitano, viene offerta la possibilità di partecipare a vari spettacoli ed esibizioni, durante le quali egli indossa uno sgargiante costume a stelle e strisce ed è soprannominato Capitan America, a simboleggiare i grandi valori patriottici nazionali. Nei panni di questo personaggio, Rogers è protagonista anche di film e di fumetti per sostenere lo sforzo bellico.
Nel novembre del 1943, mentre si trova in Italia vicino Azzano X in una tournée per cercare di incoraggiare le truppe combattenti, Rogers viene a sapere che un'intera divisione dell'esercito è stata annientata e fatta prigioniera dall'HYDRA. Tra i soldati catturati vi è anche Bucky, il suo migliore amico. Malgrado il colonnello Phillips ritenga sconveniente una missione di recupero dei prigionieri, Rogers disobbedendo agli ordini decide di recarsi personalmente al salvataggio dell'amico, aiutato da Peggy e Stark. Dopo aver sorvolato in aereo le difese nemiche, Rogers, con la divisa di Captain America, si paracaduta da solo e riesce a penetrare nella base HYDRA. Qui Captain America libera in gran segreto Bucky e gli altri soldati della divisione, i quali mettono a soqquadro la base nazista con l'ausilio delle terribili armi alimentate dal Tesseract sottratte ai tedeschi e ruba un caricatore delle nuove armi create grazie al Tesseract. Mentre nella base regna il caos, Rogers e Bucky hanno un incontro diretto con Schmidt, il quale si rivela essere Teschio Rosso, così chiamato per il terribile volto che nascondeva dietro una maschera. Il suo aspetto originale è stato alterato dopo che il capo dell'HYDRA si è somministrato il prototipo del siero del supersoldato del dottor Erskine. Mentre Teschio Rosso e il dottor Zola fuggono con il Tesseract, i soldati americani radono al suolo la base nazista.
Una volta tornato all'accampamento americano, Rogers viene premiato dal colonnello Phillips per il coraggio dimostrato permettendogli di continuare a combattere. Con un nuovo costume da guerra e uno scudo speciale fatto di vibranio indistruttibile fornitogli da Howard Stark, Capitan America, continua a combattere l'HYDRA, affiancato da un esercito di fedelissimi e valorosi combattenti, distruggendo una ad una tutte le basi dell'organizzazione nemica.
Tra le montagne innevate, durante un assalto a un treno blindato dell'HYDRA, Capitan America e Bucky riescono a catturare il dottor Zola, ma Bucky durante lo scontro perde tragicamente la vita cadendo in un precipizio. Grazie alle informazioni che Phillips riesce a estorcere a Zola viene localizzata l'ultima base segreta dell'HYDRA. Il quartier generale di Teschio Rosso si trova nelle Alpi e viene attaccato con tutte le forze disponibili. Teschio Rosso riesce a decollare a bordo di un'Ala volante, ma viene raggiunto da Captain America con l'aiuto del colonnello Phillips e di Peggy. Teschio Rosso intende bombardare le più importanti città statunitensi con armi terribili, ma il capitano raggiunge la sala di pilotaggio e combatte duramente con il capo dell'HYDRA. Alla fine, viene danneggiato il contenitore del Tesseract, che viene afferrato da Teschio Rosso. Il capo dell'HYDRA viene risucchiato da una forza misteriosa e scompare nel nulla.
Rimasto solo nella cabina di pilotaggio, Captain America si accorge che i comandi sono bloccati verso l'obiettivo fatale, la città di New York. Compresa la gravità della situazione, Rogers decide di sacrificarsi per evitare migliaia di vittime civili. Scambiate le ultime parole con l'amata Peggy via radio, il capitano dirotta verso terra il velivolo, che si schianta nell'Artico.
Dopo lunghe ed estese ricerche Stark riesce a recuperare il Tesseract in fondo all'oceano, ma malgrado i suoi sforzi non trova traccia di Captain America o dell'aereo. Rogers rimane così ibernato nel ghiaccio per quasi settant'anni, fino al suo fortuito ritrovamento. Risvegliatosi in un ospedale della New York odierna, il capitano fugge per strada, ma viene raggiunto da Nick Fury, che gli fornisce spiegazioni e gli propone di diventare un difensore della Terra.
Alla fine, Rogers è intento ad allenarsi in una palestra, quando viene raggiunto da Nick Fury. Il direttore dello S.H.I.E.L.D. gli propone una missione per salvare il mondo da una nuova minaccia. Segue subito dopo il trailer del film The Avengers.
<br>
<h1>Produzione</h1>
Captain America - Il primo Vendicatore nasce da una sceneggiatura originale di Larry Wilson e Leslie Bohem scritta per conto dei produttori Mark Gordon e Gary Levinsohn della Marvel Entertainment nell'aprile 1997.Nel 2000, la Artisan Entertainment entrò a far parte del progetto come studio coproduttore al termine di un concordato di tipo finanziario con la Marvel in base al quale si sarebbe impegnata a cofinanziare 15 produzioni cinematografiche (tra le quali Captain America), direct-to-video e serie televisive di quest'ultima.A complicare un pieno avvio della produzione una disputa legale fra il creatore del fumetto Joe Simon e la Marvel Comics riguardo alla comproprietà dei diritti d'autore sul personaggio, finita in tribunale. Nel 2003, le due parti mediarono una soluzione chiudendo la controversia.
Nel 2005, la Paramount Pictures, similmente a quanto precedentemente accaduto con la Artisan, terminò un accordo finanziario con la Marvel sulla base del quale avrebbe cooperato con quest'ultima nelle spese relative a questioni di marketing, distribuzione cinematografica e casalinga e 10 titoli da coprodurre (tra i quali Captain America) entro dieci anni.Nel frattanto, la Marvel richiese e ottenne un maxi finanziamento di 525 milioni di dollari dalla banca Merrill Lynch necessario alla copertura economica di dieci progetti cinematografici in sviluppo.
Sotto lo sciopero degli sceneggiatori (2007-2008), il dirigente della Marvel David Maisel arrivò a stipulare di un accordo con membri della Writers Guild of America per non far cadere nell'oblio Captain America e altri titoli, come accaduto invece per numerosi film nello stesso periodo.Il 5 maggio 2008 fu annunciato The First Avenger: Captain America come titolo di lavorazione e posta una provvisoria data d'uscita americana, confermando inoltre la realizzazione di un film su I Vendicatori. L'ottobre seguente fu pubblicata in rete la sinossi ufficiale.
<br>
<h1>Regia</h1>
La Marvel era originariamente intenzionata ad avere Jon Favreau come regista. Insieme ad Avi Arad, Favreau ebbe modo di sviluppare le prime idee, spiegando che avrebbe voluto approcciarsi al film come a una commedia. Infine, Favreau preferì lavorare all'adattamento di Iron Man, sempre della Marvel, e abbandonò i progetti su Capitan America.
Dopo l'uscita di Favreau, si parlò di Nick Cassavetes, proposto alla Marvel da sua madre Gena Rowlands e, sebbene entrò effettivamente in contatto con la compagnia, i negoziati tra le due parti si conclusero in un nulla di fatto. Joe Johnston intrattenne alcuni colloqui. Anche Louis Leterrier, reduce da L'incredibile Hulk, manifestò interesse per il film dopo averne visionato alcuni concetti artistici realizzati durante la preproduzione, da lui in parte seguita. Offrì quindi la sua disponibilità alla Marvel, ma la compagnia declinò l'invito.
Il 9 novembre 2008 venne annunciato dall'Hollywood Reporter che Joe Johnston, dopo due anni di trattative altalenanti, aveva accettato di dirigere il film. Kevin Feige commentò la notizia dicendo: «è il film che era destinato a fare [Johnston], vista la sua carriera», alludendo alle sue passate esperienze cinematografiche.
<br>
<h1>Cast</h1>
Chris Evans è Steve Rogers/Capitan America: un ragazzo esile che viene tramutato in un supersoldato dal governo degli Stati Uniti. Per interpretare Steve Rogers prima dell'esperimento, l'attore è stato rimpicciolito con l'ausilio di tecniche digitali.
<br>
Hayley Atwell è Peggy Carter, ufficiale dell'esercito americano, innamorata di Steve Rogers.
<br>
Hugo Weaving è Johann Schmidt/Teschio Rosso, nazista a capo dell'HYDRA, nemesi del protagonista. Per il suo ruolo Weaving ha studiato le performance di attori quali Werner Herzog e Klaus Maria Brandauer.
<br>
Sebastian Stan è "Bucky" Barnes, il miglior amico del protagonista, soldato di grande livello. L'attore ha firmato per interpretare il ruolo in "cinque o sei pellicole".
<br>
Tommy Lee Jones è Chester Phillips, burbero colonnello dell'esercito americano, ufficiale in comando della Riserva Scientifica Strategica (Strategic Scientific Reserve o SSR in originale), impegnata nella creazione del super-soldato.
<br>
Dominic Cooper è Howard Stark: versione giovanile del padre di Tony Stark, è l'ideatore dello scudo e della divisa di combattimento di Captain America. Il personaggio era già apparso brevemente, nella versione adulta, in Iron Man (2008) e Iron Man 2 (2010) interpretato prima da Gerard Sanders poi da John Slattery.
<br>
Toby Jones è Arnim Zola, un biochimico al servizio dell'HYDRA.
<br>
Neal McDonough è Dum Dum Dugan, un membro della squadra di Captain America. Come nel fumetto, il personaggio è caratterizzato dai tipici baffi e dal cappello a bombetta.
<br>
Stanley Tucci è Abraham Erskine, lo scienziato inventore del siero del supersoldato che trasforma Steve Rogers in Captain America.
<br>
Derek Luke è Gabe Jones, il membro di colore della squadra guidata da Captain America.
<br>
Kenneth Choi è Jim Morita, membro di origine giapponese della squadra guidata da Captain America.
<br>
Bruno Ricci è Jacques Dernier, il membro francese della squadra guidata da Captain America.
<br>
JJ Feild è James Montgomery Falsworth, il membro inglese della squadra guidata da Captain America. A differenza della sua controparte cartacea, il personaggio non indossa un costume.
<br>
Richard Armitage è Heinz Kruger, spia nazista al soldo di Teschio Rosso.
<br>
Natalie Dormer è Lorraine, braccio destro di Chester Phillips.
<br>
Samuel L. Jackson è Nick Fury, direttore dello S.H.I.E.L.D.. Jackson ha già interpretato questo ruolo nei film Iron Man, Iron Man 2, Thor e The Avengers.
</body>
</html>
