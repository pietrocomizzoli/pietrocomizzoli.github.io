<html>
<head>
<link href="http://getbootstrap.com/dist/css/bootstrap.min.css" rel="stylesheet">
</head>
<body style="background-color:lightblue">
<h1><p class="text-center">Iron Man 3</p></h1>
<a href="film.html" <button type="button" class="btn btn-danger">Film</button></a>
<p class="text-center"><img src="http://www.donnadavenportblog.com/wp-content/uploads/2014/10/Screen-Shot-2014-10-29-at-11.19.52-AM.png"></p>
<br>
Iron Man 3 è un film del 2013 diretto da Shane Black, basato sull'omonimo personaggio dei fumetti Marvel Comics.
È il sequel di Iron Man 2 (2010) e il settimo film del Marvel Cinematic Universe. La sceneggiatura del film, scritta da Shane Black e Drew Pearce, è ispirata alla storia Extremis scritta da Warren Ellis. Il film è interpretato da Robert Downey Jr., Gwyneth Paltrow, Don Cheadle, Guy Pearce e Ben Kingsley.
Nel film Tony Stark deve combattere contro un disturbo post traumatico da stress causato dall'invasione dei Chitauri e al tempo stesso difendersi da un nuovo nemico, il Mandarino, che minaccia di distruggere la sua vita e gli Stati Uniti in generale.
È il primo film prodotto dai Marvel Studios a essere distribuito dopo il crossover del 2012 The Avengers e il primo della cosiddetta Fase Due del Marvel Cinematic Universe.
<br>
<h1>Trama</h1>
La voce fuori campo di Tony Stark ricorda un party avvenuto alla vigilia di Capodanno del 1999 a Berna, quando incontrò la scienziata Maya Hansen, inventrice di Extremis, un siero sperimentale rigenerante capace di guarire da lesioni invalidanti. Lo scienziato zoppo Aldrich Killian offre loro di unirsi alla sua azienda, la Avanzate Idee Meccaniche, ma Stark rifiuta l'offerta, umiliando Killian lasciandolo sul tetto dell'edificio in sua vana attesa. Anni dopo Stark soffre di attacchi di panico in seguito alla battaglia di New York contro i Chitauri. Non riuscendo a dormire, Stark costruisce dozzine di armature di Iron Man, cosa che lo porta a litigare con la sua fidanzata Pepper Potts. Nel frattempo una serie di attacchi rivendicati dal terrorista conosciuto come il Mandarino lasciano le agenzie di intelligence nel buio a causa della mancanza di indizi per rintracciare i colpevoli. Il capo della sicurezza di Stark, Happy Hogan, viene gravemente ferito in uno di questi attacchi, e Stark, in preda alla collera, sfida il Mandarino in diretta televisiva; quest'ultimo manda degli elicotteri a distruggere la villa di Tony a Malibu. Maya Hansen, andata a casa di Stark per avvertirlo, riesce a sopravvivere all'attacco insieme a Pepper. Stark fugge con una delle armature, che l'intelligenza artificiale J.A.R.V.I.S. indirizza verso una cittadina del Tennessee, dove Stark sperava di trovare indizi su una strage simile in modalità a quelle del Mandarino. L'armatura di Stark non ha abbastanza energia per tornare in California, e Stark viene creduto morto, anche se riesce ad avvertire Pepper.
Aiutato da Harley, un intelligente bambino di 10 anni, Stark indaga sulle rovine di un attacco riconducibile al Mandarino. Scopre che le esplosioni sono state causate da soldati sottoposti al siero Extremis, che essendo in fase sperimentale può provocare l'esplosione di alcuni soggetti a cui viene iniettato. Queste esplosioni sono state poi attribuite a un'organizzazione terroristica in modo da nascondere i difetti di Extremis. Stark affronta due agenti del Mandarino, Ellen Brandt ed Eric Savin, e con l'aiuto di Harley riesce a rintracciare la base del Mandarino a Miami. Tony si infiltra nella base del Mandarino, dove scopre che il Mandarino è in realtà un attore inglese, Trevor Slattery, che si dichiara estraneo agli attacchi. Il vero Mandarino si rivela essere Killian, che si è appropriato della ricerca di Maya per curare la sua gamba zoppa e ha poi allargato il programma Extremis ai veterani di guerra feriti, usando Slattery come copertura. Dopo aver catturato Stark e ucciso Maya, Killian rapisce Pepper e le inietta il siero Extremis in modo che Stark sia obbligato ad aiutarlo a rendere stabile il siero e salvare così Pepper.
Killian riesce a far credere ai servizi segreti americani che il Mandarino si trovi in Medio Oriente, portando James "Rhodey" Rhodes - ora chiamato Iron Patriot - in una trappola per rubare l'armatura. Stark riesce a fuggire e si riunisce con Rhodey; i due scoprono che Killian intende attaccare l'Air Force One per rapire il presidente Ellis. Stark riesce a salvare gran parte dei passeggeri ma non a impedire che Killian rapisca Ellis. Stark e Rhodes riescono a rintracciare Killian in una cisterna di petrolio in un cantiere navale, dove intende uccidere il presidente in diretta televisiva. Il vicepresidente, che ha una figlia disabile, diventerebbe così un presidente fantoccio agli ordini di Killian in modo da poter guarire la figlia con Extremis. Nella cisterna Stark va a salvare Pepper mentre Rhodes salva il presidente. Stark chiama in suo aiuto tutte le sue armature, controllate da J.A.R.V.I.S.. Rhodes riesce a salvare il presidente mentre Tony scopre che Pepper è sopravvissuta a extremis. Prima che possa salvarla però la piattaforma su cui si trovano crolla e Pepper cade nel vuoto. Tony affronta Killian e riesce a rinchiuderlo in una delle sue armature, pronta all'autodistruzione, ma non riesce ad ucciderlo. Pepper, sopravvissuta alla caduta grazie a Extremis, va in aiuto di Tony e uccide Killian. Dopo la battaglia Tony ordina a J.A.R.V.I.S. di distruggere tutte le armature, come segno di devozione verso Pepper, mentre il vicepresidente e Slatter vengono arrestati. Tony riesce poi a stabilizzare Extremis e a rimuoverlo dal corpo di Pepper, approfittando inoltre del siero per rimuovere la scheggia bloccata vicino al suo cuore. Tony si reca alla sua villa, distrutta, e butta in mare il reattore Arc, affermando che anche senza armatura lui sarà Iron Man.
Nella scena dopo i titoli di coda, nel presente, Tony, sul lettino, sveglia il dott. Bruce Banner, che si era addormentato ascoltando il suo racconto.
<br>
<h1>Produzione</h1>
Il progetto di sviluppare un terzo film dedicato al personaggio di Iron Man era già stato preso in considerazione dai Marvel Studios ancor prima dell'uscita al cinema di Iron Man 2, infatti la casa di produzione aveva preso un accordo con la Paramount Pictures, la quale avrebbe dovuto distribuire i quattro film prodotti dalla Marvel successivi ad Iron Man 2. Dopo l'acquisizione della Marvel Entertainment da parte della Walt Disney Company avvenuta nell'agosto del 2009 si crearono però dei problemi con la casa di distribuzione. La Disney era infatti intenzionata a terminare il precedente accordo preso tra Marvel Studios e Paramount e per questo motivo il 18 ottobre 2010 accettò di pagare alla Paramount la cifra di 115 milioni di dollari per acquistare i diritti di distribuzione in tutto il mondo di The Avengers e Iron Man 3. Lo stesso giorno Disney, Paramount e Marvel Studios annunciarono quindi che la pellicola sarebbe stata distribuita nei cinema statunitensi a partire dal 3 maggio 2013.
Inizialmente Jon Favreau, già regista dei primi due film dedicati al supereroe, doveva dirigere anche il terzo film del progetto, ma il 14 dicembre 2010 dichiarò che non sarebbe stato lui il regista del film, in quanto aveva precedentemente accettato di dirigere Magic Kingdom, confermando di fatto le voci che circolavano già da qualche mese. Il 17 febbraio 2011 venne quindi ingaggiato Shane Black che aveva già diretto Downey Jr. in Kiss Kiss Bang Bang. Oltre alla regia del film, Black si occupò anche della stesura della sceneggiatura, che venne successivamente rimaneggiata anche da Drew Pearce.
<br>
<h1>Casting</h1>
Nel film è stata confermata la presenza degli attori Robert Downey Jr., Gwyneth Paltrow e Don Cheadle che sono tornati a interpretare nuovamente i personaggi di Tony Stark, Pepper Potts e James Rhodes.
Il casting del film iniziò nel marzo del 2012, con i provini per alcuni ruoli secondari. Nel mese di aprile si iniziò a parlare della possibilità che Ben Kingsley avrebbe potuto interpretare il ruolo del villain Mandarino, e il 31 maggio la notizia venne confermata, ma venne anche annunciato che il Mandarino non sarebbe stato il villain principale del film. Il ruolo del nemico principale di Iron Man venne infatti affidato a Guy Pearce, che era stato aggiunto al cast del film il 20 aprile nel ruolo del genetista Aldrich Killian. Nel mese di maggio vennero aggiunti al cast gli attori Rebecca Hall, James Badge Dale, Ashley Hamilton e William Sadler rispettivamente nei ruoli della scienziata Maya Hansen, del tenente colonnello Eric Savin, del villain Jack Taggert e del presidente degli Stati Uniti d'America Ellis e venne inoltre confermato che Jon Favreau sarebbe apparso nel film nel ruolo dell'autista di Tony Stark Happy Hogan. A luglio si aggiunsero al cast del film anche le attrici Stephanie Szostak e Dale Dickey, quest'ultima nel ruolo secondario della signora David. Il 3 settembre venne inserito nel cast anche l'attore cinese Wang Xueqi nel ruolo di Chen Lu, sostituendo così Andy Lau a cui era stato inizialmente proposto il ruolo, che però rifiutò a causa della nascita del suo primo figlio.
Nel film appare anche Stan Lee, il fumettista creatore di molti personaggi Marvel, che recita in uno dei suoi classici cameo.
Alla fine del film, appare nella scena dopo i titoli di coda Mark Ruffalo che, come nel precedente film The Avengers, interpreta il dottor Bruce Banner, lo scienziato che involontariamente esposto ad una dose eccessiva di radiazioni gamma, si trasformò nel gigante Hulk.
<br>
<h1>Differenze con il fumetto</h1>
Il film presenta notevoli differenze rispetto alla versione a fumetti, specialmente nei riguardi degli antagonisti e in relazione alla connessione con la saga Extremis.
<br>
Aldrich Killian non è l'avversario della saga Extremis, tantomeno un avversario di Iron Man, poiché è una figura marginale e di scarsa rilevanza, dato che muore subito, dopo due vignette, suicidandosi.
<br>
Iron Patriot nel film è un'evoluzione di War Machine e armatura da guerra propria del governo militare statunitense, pilotata sempre da James Rhodes (nel frattempo promosso colonnello), per servire e difendere il paese. Nei fumetti Iron Patriot non aveva alcuna connessione con Rhodes e il governo militare, poiché la sua vera identità era Norman Osborn. L'armatura era stata creata da Norman che la indossava in veste di capo degli Oscuri Vendicatori, durante Dark Reign, per prendersi gioco di Iron Man e Capitan America. Il motivo per cui il personaggio non è più nel pacchetto "Spider-Man", proprietà intellettuale in licenza a Sony, è che i Marvel Studios hanno acquistato solo l'alter ego di Norman Osborn nel 2012 per sfruttarlo nelle pellicole del MCU. Dopo il film, Rhodes divenne Iron Patriot anche nei fumetti.
<br>
<br>
<br>
Il Mandarino nel film non è nemmeno un autentico supercriminale: è soltanto un attore inglese fallito di nome Trevor Slattery, pagato per interpretare la figura del potente boss orientale per conto di Aldrich Killian, senza nemmeno essere consapevole che i suoi video vengono usati a scopo di minaccia terroristica. Nei fumetti è, invece, uno dei più noti cattivi dell'universo Marvel ed è la nemesi principale di Iron Man. Il Mandarino nei fumetti ha dieci anelli alle dita delle mani, ciascuno dei quali con poteri specifici. In una sequenza si intravede che anche la versione cinematografica del Mandarino ha dieci anelli alle dita, ma oltre a essere molto diversi nell'aspetto, questi non hanno alcun potere. In compenso, questo non indica che il Mandarino non esista. Nel cortometraggio All Hail the King viene rivelato che la figura del Mandarino è realmente esistita e che sia a capo della vera setta terroristica dei Dieci Anelli (la stessa che ha rapito Tony nel primo film).
<br>
<br>
<br>
Tony Stark nel fumetto si inietta il virus Extremis ed è grazie a esso che diviene tutt'uno con l'armatura. Da quel momento, può richiamare i pezzi dell'armatura a sé mediante campi elettrici e l'energia a repulsori dell'armatura stessa. Nel periodo successivo a Dark Reign, sempre grazie alle modifiche apportate da Extremis, Tony sarà in grado di contenere nelle cavità delle proprie ossa una versione liquida dell'armatura, che si manifesta attorno a lui al momento del bisogno. Nel film, invece, Stark inventa un tipo di armatura in parte inesistente nel fumetto, che può essere controllata mentalmente grazie a quarantanove ricevitori che si inietta sotto l'epidermide all'inizio della pellicola.
<br>
<br>
Pepper non assume il virus Extremis nel fumetto, ma le viene data in dono un'armatura da Tony Stark.
<br>
Nel fumetto, Eric Savin e Jack Taggert diventano rispettivamente i villain Coldblood e Firepower.
</body>
</html>
