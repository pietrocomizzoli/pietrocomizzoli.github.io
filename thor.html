<html>
<head>
<link href="http://getbootstrap.com/dist/css/bootstrap.min.css" rel="stylesheet">
</head>
<body style="background-color:lightblue">
<h1><p class="text-center">Thor</p></h1>
<a href="film.html" <button type="button" class="btn btn-danger">Thor</button></a>
<p class="text-center"><img src="http://www.donbosco-bo.it/documenti/locand/F10109.JPG"></p>
<br>
Thor è un film del 2011 diretto da Kenneth Branagh, basato su Thor, personaggio della Marvel Comics a sua volta ispirato dall'omonimo dio della mitologia germanica. È il quarto film del Marvel Cinematic Universe e vede Chris Hemsworth nei panni del protagonista. Altri membri del cast sono Tom Hiddleston, Natalie Portman, Anthony Hopkins, Rene Russo, Stellan Skarsgard, Clark Gregg, Idris Elba e Jaimie Alexander.
Nel film Thor, dopo aver dimostrato la sua arroganza aprendo un nuovo conflitto con i Giganti di Ghiaccio, viene esiliato da Odino e spedito su Midgard. Mentre tenta di trovare un modo per tornare ad Asgard, Thor conosce Jane Foster e la sua squadra e cerca di fermare i piani del suo malvagio fratello Loki, impossessatosi del trono di Asgard. La scena dopo i titoli di coda della pellicola è stata diretta da Joss Whedon.
Il film, distribuito in 3D, esce negli Stati Uniti il 6 maggio 2011, mentre in Italia è uscito il 27 aprile 2011.
<br>
<h1>Trama</h1>
Nel 965 d.C. il potente re di Asgard, Odino, intervenne con i suoi guerrieri contro i Giganti di Ghiaccio, intenti a conquistare i Nove Mondi partendo da Midgard, cioè il pianeta Terra, abitato dagli umani. Dopo aver vinto la guerra tra gli Asgardiani e il mondo di Jotunheim, pianeta abitato dai Giganti di Ghiaccio, Odino costrinse alla resa e ad una tregua il loro re, Laufey, privandolo sia dello "Scrigno degli Antichi Inverni", un dispositivo di energia negativa altamente congelante, fonte del suo immenso potere, sia di suo figlio, il neonato Loki che poi Odino adottò come figlio proprio, nella speranza di riuscire un giorno a porre fine all'ostilità tra le due razze, attraverso di lui.
Un millennio dopo, alcuni Giganti di Ghiaccio riescono ad introdursi ad Asgard superando incredibilmente la vigilanza di Heimdall, integerrimo e potentissimo guardiano del Bifrost, detto il ponte, ovvero una tecnologia di teletrasporto che da Asgard porta agli altri otto mondi; quindi tentano di recuperare lo Scrigno degli Antichi Inverni, ma vengono eliminati dal Distruttore, un robot posto a guardia di quello e di altri potenti dispositivi; la loro azione però fa interrompere la cerimonia d'incoronazione a re di Asgard di Thor, figlio di Odino che sulla Terra nel passato era stato venerato come dio del tuono, guerriero armato da un potentissimo dispositivo a carica energetica elettrica, quasi indistruttibile, strumento volante teleguidato, detto il martello Mjolnir; perciò Thor, dall'animo irruente e desideroso di vendetta, si reca a Jotunheim contro la volontà del padre, coinvolgendo suo fratello Loki, Lady Sif e i tre guerrieri, Volstagg, Fandral e Hogun. Loki e lo stesso Laufey sono propensi ad evitare lo scontro, Thor sembra farsi convincere, ma dopo una provocazione da parte del re nemico, ingaggia una lotta contro i Giganti di Ghiaccio, mettendo a repentaglio la vita dei suoi amici. Solo l'intervento diretto di Odino impedisce che lo scontro degeneri in tragedia, ma ormai la tregua tra i due popoli è stata compromessa e Laufey dichiara guerra ad Asgard.
Irritato dal comportamento immaturo e irresponsabile del figlio, Odino decide di punire Thor, e di bandirlo al pianeta di Asgard, abbandonadolo su Midgard senza i dispositivi che gli conferiscono la potenza per cui è noto; Thor si ritrova in Nuovo Messico dove viene soccorso dagli astrofisici Jane Foster, Erik Selvig e dalla stagista Darcy Lewis, che stavano studiando strani fenomeni nel deserto. Nel frattempo il martello di Thor, il dispositivo denominato Mjolnir forgiato con un elemento sconosciuto sulla Terra, una materia proveniente dal nucleo di una stella a neutroni iperdensa, viene rinvenuto in Nuovo Messico, ma in quanto programmato da Odino unicamente per Thor, non è sollevabile da alcuno; lo S.H.I.E.L.D. fa quindi costruire un centro di ricerca tutto attorno ad esso.
Venuto a sapere della presenza del martello, Thor s'introduce nella base mobile, dove ingaggia una lotta con gli agenti dello S.H.I.E.L.D. mentre l'agente Clint Barton lo tiene sotto tiro e prova ad estrarre il martello dal cratere dove è conficcato, ma senza successo, poiché non ritenuto ancora degno da suo padre; viene così preso e bloccato. Intanto ad Asgard, Odino sorprende Loki con lo Scrigno di Laufey. Loki gli chiede il perché possa toccarlo senza danno e Odino gli rivela la sua vera origine e il fatto che l'abbia adottato per stabilire una tregua con i Giganti. I due hanno quindi una discussione, nella quale Loki gli rinfaccia di non essere mai stato amato quanto Thor e di essere sempre stato trattato diversamente. Odino, addolorato per tutto ciò che è successo con i suoi figli ed esausto per i lunghi secoli di regno, cade nel "Sonno di Odino", una sorta di letargo rigenerante, in cui riesce a vedere tutto ciò che accade intorno a lui ma non gli è possibile intervenire. Inoltre, essendo stato rimandato per troppo tempo, tale letargo è ora così profondo che il sovrano rischia di non risvegliarsi più.
Loki, astuto maestro dell'inganno, ormai conscio di essere figlio di Laufey, e quindi di essere stato poi adottato, ne approfitta per assumere il potere di reggente di Asgard; subito dopo si giustifica ai sostenitori di Thor di non poter sollevare il fratello dall'esilio, impostogli da loro padre, per rispetto alla sua saggezza. Quindi, sceso sulla Terra, Loki mente a Thor, spiegando che Odino è morto, che lui è il nuovo re di Asgard e che la loro madre Frigga non vuole che lui torni ad Asgard; caduto nella disperazione, Thor viene sottratto dall'interrogatorio dell'agente Phil Coulson dello S.H.I.E.L.D. da Erik Selvig, che lo fa credere essere il dottor Donald Blake, l'ex fidanzato di Jane Foster. Nel frattempo Sif e i tre guerrieri decidono di recarsi a Midgard per recuperare Thor e riportarlo ad Asgard, trasgredendo agli ordini di Loki; venuto a conoscenza del loro tradimento e di quello di Heimdall, che ha consentito loro di andare su Midgard, Loki prima congela quest'ultimo con l'energia dello Scrigno, poi manda il robot Distruttore sulla Terra, riprogrammato per uccidere Thor, che nel frattempo grazie alle vicende vissute sulla Terra sembra diventato più maturo e gentile.
Dopo che il Distruttore ha sconfitto i tre guerrieri e Sif, causando caos, morte e distruzione, Thor decide di sacrificarsi per evitare di coinvolgere altri innocenti; ma ciò è esattamente quello che Odino, con la sua preveggenza, si era aspettato: un atto di estremo altruismo da parte di Thor, al posto della sua solita arroganza ed irruenza; per questo motivo il martello Mjolnir può finalmente tornare, in volo, da Thor, donandogli nuova forza e linfa vitale; questo lo rende inoltre in grado di abbattere finalmente il Distruttore. Thor quindi ottiene da Heimdall, che nel frattempo è riuscito a liberarsi dalla morsa congelante, di ritornare ad Asgard. Prima di partire però promette a Jane che un giorno tornerà da lei e che l'ama, e assicura a Coulson che lui ci sarà sempre per portare aiuto a Midgard.
Loki intanto ha stretto un patto con Laufey, il re dei Giganti di Ghiaccio: può avere il permesso di recarsi ad Asgard e quindi di uccidere Odino durante il suo sonno magico; in realtà anche questa è una trappola ordita proprio da Loki, perché egli, sentendosi ancora una volta inadeguato e non accettato, salva il padre uccidendo Laufey davanti a Frigga, facendosi così passare per un eroe agli occhi della madre. Fatto ritorno ad Asgard, e conscio del piano del fratellastro, Thor ingaggia una lotta con Loki, il quale minaccia Jane Foster e poi inizia a distruggere l'intero Jotunheim, utilizzando il potere di Bifrost.
Pur d'impedire la distruzione del mondo dei Giganti di Ghiaccio e quindi la loro completa estinzione, Thor col martello Mjolnir decide di distruggere l'accesso al teletrasporto, detto l'arcobaleno del Bifrost, pur sapendo che così non potrà più fare ritorno da Jane, su Midgard, la Terra; durante la distruzione del ponte, i due fratelli lottano di nuovo, finché cadono nel vuoto, ma vengono salvati da Odino. Loki tenta di nuovo di spiegare le sue ragioni al padre, il quale, però, non giustifica il piano del figliastro; sentendosi tradito e di nuovo incompreso, Loki si lascia perciò cadere nel vuoto cosmico, apparentemente suicidandosi.
Ad Asgard torna la pace, ma Thor pensa con tristezza a Jane ed a suo fratello Loki, ormai scomparso; Jane tuttavia, sta ricominciando a fare delle ricerche per trovare un modo per incontrarsi di nuovo con il suo amato Thor. E Heimdall afferma che non necessariamente la Terra è diventata per sempre inaccessibile agli asgardiani, la possibilità di nuovi contatti ci sarà sempre.
Alla fine, Erik Selvig viene contattato da Nick Fury, direttore dello S.H.I.E.L.D., il quale gli mostra il Tesseract, una fonte di energia che può donare poteri illimitati. Il dottor Selvig, che in realtà risulta essere sotto l'influsso di Loki, che quindi ha simulato il suo suicidio, accetta di studiare l'oggetto.
<br>
<h1>Produzione</h1>
Il primo regista ad essere contattato per una trasposizione cinematografica di Thor è Sam Raimi, che tenta di far produrre il film alla 20th Century Fox; l'idea di Sam Raimi è di girarlo dopo Darkman (1990), ma il progetto viene abbandonato. Dopo il successo di Blade (1998) e X-Men (2000), i Marvel Studios decidono di utilizzare il personaggio di Thor per un film TV, per la rete UPN. Viene preparata una sceneggiatura e l'attore Tyler Mane entra in trattative per impersonare il protagonista. Il progetto viene abbandonato e i Marvel Studios chiedono supporto alla Artisan Entertainment per realizzare il film; nonostante questo il progetto non viene realizzato.
Nel 2004 la Sony Pictures compra i diritti del personaggio e programma un film scritto e diretto da David S. Goyer; in seguito Goyer esce dal progetto. Nel 2007 i diritti del personaggio vengono venduti alla Paramount Pictures con produzione dei Marvel Studios; viene messo in programma un film scritto da Mark Protosevich. Matthew Vaughn viene poi ingaggiato come regista e sceneggiatore; i Marvel Studios annunciano la data di uscita per il 2010. Nel 2008 il contratto con Matthew Vaughn scade ed il regista esce dal progetto; i Marvel Studios cercano un nuovo regista mentre Mark Protosevich rettifica nuovamente la sceneggiatura.
Nel dicembre 2008 il regista Kenneth Branagh conferma di aver firmato per dirigere il film di Thor. I Marvel Studios posticipano la data di uscita: 17 giugno 2011. Poco più tardi la data viene anticipata al 20 maggio 2011.
Successivamente la data di uscita viene nuovamente anticipata al 6 maggio 2011.
<br>
<h1>Cast</h1>
Chris Hemsworth è Thor: il Dio del tuono, arrogante guerriero di Asgard. Sulla Terra il personaggio adotta il nome di Donald Blake che, nei fumetti, è il suo alter ego umano.
<br>
Dakota Goyo è Thor da bambino.
<br>
Tom Hiddleston è Loki: fratellastro di Thor e sua nemesi. Per prepararsi al ruolo l'attore ha guardato le performance di Peter O'Toole in Lawrence D'Arabia e Il leone d'inverno.
<br>
Ted Allpress è Loki da bambino.
<br>
Natalie Portman è Jane Foster: una scienziata che s'innamora di Thor. A differenza della sua controparte cartacea, il personaggio non svolge il ruolo d'infermiera.
<br>
Anthony Hopkins è Odino: padre di Thor e patrigno di Loki, re di Asgard.
<br>
Rene Russo è Frigga: la madre di Thor e matrigna di Loki.
<br>
Idris Elba è Heimdall: il guardiano del ponte Bifrost ad Asgard. A differenza della sua controparte cartacea, il personaggio è di colore
<br>
Stellan Skarsgård è Erik Selvig: uno scienziato, collaboratore di Jane Foster.
<br>
Colm Feore è Laufey: re dei giganti di ghiaccio, vero padre di Loki. Per interpretare il personaggio, l'attore si è sottoposto a cinque ore di make-up.
<br>
Clark Gregg è Phil Coulson: agente dello S.H.I.E.L.D.. Gregg ha già interpretato il ruolo in Iron Man e Iron Man 2.
<br>
Ray Stevenson è Volstagg: un membro dei Tre guerrieri, eterno amico di Thor. Per interpretare il personaggio, l'attore ha dovuto indossare una tuta ingrassante.
<br>
Jaimie Alexander è Lady Sif: amica d'infanzia di Thor. L'attrice ha accettato il ruolo perché fan del fumetto originale.
<br>
Tadanobu Asano è Hogun: uno dei Tre guerrieri, amico di Thor.
<br>
Joshua Dallas è Fandral: uno dei Tre guerrieri amico di Thor e agile spadaccino. Inizialmente il ruolo doveva essere interpretato da Stuart Townsend ma quest'ultimo fu licenziato per divergenze creative poche settimane prima dell'inizio delle riprese.
<br>
Samuel L. Jackson è Nick Fury: direttore dello S.H.I.E.L.D., protagonista della scena dopo i titoli di coda del film. Jackson ha interpretato il ruolo anche in Iron Man, Iron Man 2 e Captain America - Il primo Vendicatore.
<br>
Jeremy Renner è Clint Barton/Occhio di Falco: agente dello S.H.I.E.L.D. abile nell'uso di arco e frecce.
<br>
Kat Dennings è Darcy Lewis: una stagista amica di Jane Foster.
<br>
<h1>Differenze con il fumetto</h1>
Nel film, Laufey è ancora vivo dopo la fine della guerra tra giganti e dei. Nel fumetto, egli viene ucciso da Odino.
Il costume di Thor differisce da quello originale, rifacendosi invece a quello utilizzato da J. Michael Straczynski e Olivier Coipel a partire da Il ritorno del Dio del tuono. La barba e l'assenza di elmo (visibile in un'unica scena) rimandano invece all'aspetto di Ultimate Thor. Anche i costumi dei Tre Guerrieri appaiono diversi dal fumetto. Anche il costume di Odino è inventato per l'occasione.
Nel film, l'occhio mancante di Odino è dovuto (apparentemente) a una ferita riportata contro i giganti di ghiaccio, mentre nel fumetto (e nella mitologia) Odino scambia uno dei propri occhi per bere alla fonte di Mimir (secondo altre fonti, al suo idromele) e acquisire così l'onniscienza.
Nel film, i Giganti di Ghiaccio/Jotun sono di dimensioni molto ridotte rispetto ai fumetti: sono infatti alti più di Thor e degli asgardiani ma non superano i 2-3 metri di altezza circa mentre nei fumetti i Giganti di Ghiaccio sono alti come grattacieli (e alcuni anche di più).
Loki non ha alcun legame con l'esilio di Thor nei fumetti.
Nel film, Heimdall è di colore, mentre nei fumetti è di carnagione bianca. Non esistono infatti asgardiani di colore nei fumetti, tutti gli dei di Asgard sono di aspetto rigorosamente nordeuropeo. Ironia della sorte, nella mitologia nordica Heimdall è chiamato "il dio bianco".
Nel film, il ponte Bifrost è l'unico modo che gli dei hanno di viaggiare tra i mondi. Nei fumetti, sia Thor che Odino (e in misura minore Lady Sif) sono dotati del potere di viaggiare tra le dimensioni e nello spazio.
Mentre i corvi di Odino sono presenti in una sola scena (così come il cavallo a otto zampe Sleipnir), sono assenti i suoi lupi, Geri e Freki.
Nel film, Thor da umano è identico nell'aspetto a com'era da dio del tuono. Nei fumetti, oltre a privarlo dei poteri, Odino lo trasforma completamente cambiando la sua forma in quella di un medico gracile e zoppo, il dottor Donald Blake (nel film, Blake è il nome dell'ex fidanzato di Jane, per il quale viene spacciato Thor, al fine di non rivelare la sua incredibile storia al governo). Inoltre, dopo essere stato esiliato, Thor non ricorda più niente della sua vita passata e crede di essere un medico mortale, nel film mantiene i ricordi.
Nel fumetto, Odino si presenta di corporatura massiccia ed energico nonostante l'età. La sua controparte cinematografica ne è praticamente l'esatto contrario, più esile e soprattutto sopraffatto dalla vecchiaia, come gli fa notare Laufey nella scena di Jotunheim.
Nel film, Thor abbatte il Distruttore con estrema facilità, fatto impossibile nei fumetti, dove il Distruttore è molto più potente ed è sempre stato assolutamente inarrestabile, anche per lo stesso Thor (tanto che alla sua prima apparizione e non solo risultava in grado di tagliare in due Mjolnir). Inoltre, nel fumetto dedicato ai Vendicatori collegato alle edizioni cinematografiche, scopriamo che il Distruttore verrà recuperato dallo S.H.I.E.L.D. e gli scienziati lo smonteranno e ci costruiranno il fucile che l'agente Coulson userà contro Loki nel film dei Vendicatori, altra cosa che sarebbe stato impossibile vedere eseguita al Distruttore dei fumetti.
Nel film, il Bifrost è un congegno spaziotemporale che permette agli dei di teletrasportarsi in altri mondi, nei fumetti, è un arcobaleno che lega metafisicamente Asgard alla Terra e può essere trovato ed usato solo da creature ultraterrene come gli asgardiani.
Il film è ambientato nel Nuovo Messico, mentre nei fumetti la maggior parte delle storie di Thor sono ambientate a New York.
</body>
</html>
